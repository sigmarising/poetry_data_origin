{
    "dynasty": "唐",
    "author": "李商隐",
    "intro": "李商隐(812-858)字义山，号玉谿(xi)生，怀州河内（今河南沁阳）人。因受牛李党争排挤，潦倒终身。他的诗长于律、绝，富于文采，风格色彩浓丽，多用典，意旨比较隐晦，以《无题》组诗最为著名。有《李义山诗集》。",
    "items": [
        {
            "title": "五言述德抒情诗一首四十韵，献上杜七兄仆射",
            "content": [
                "帝作黄金阙，仙开白玉京。有人扶太极，惟岳降元精。",
                "耿贾官勋大，荀陈地望清。旂常悬祖德，甲令著嘉声。",
                "经出宣尼壁，书留晏子楹。武乡传阵法，践土主文盟。",
                "自昔流王泽，由来仗国桢。九河分合沓，一柱忽峥嵘。",
                "得主劳三顾，惊人肯再鸣。碧虚天共转，黄道日同行。",
                "后饮曹参酒，先和傅说羹。即时贤路辟，此夜泰阶平。",
                "愿保无疆福，将图不朽名。率身期济世，叩额虑兴兵。",
                "感念殽尸露，咨嗟赵卒坑。傥令安隐忍，何以赞贞明。",
                "恶草虽当路，寒松实挺生。人言真可畏，公意本无争。",
                "故事留台阁，前驱且旆旌。芙蓉王俭府，杨柳亚夫营。",
                "清啸频疏俗，高谈屡析酲。过庭多令子，乞墅有名甥。",
                "南诏应闻命，西山莫敢惊。寄辞收的博，端坐扫欃枪。",
                "雅宴初无倦，长歌底有情。槛危春水暖，楼迥雪峰晴。",
                "移席牵缃蔓，回桡扑绛英。谁知杜武库，只见谢宣城。",
                "有客趋高义，于今滞下卿。登门惭后至，置驿恐虚迎。",
                "自是依刘表，安能比老彭。雕龙心已切，画虎意何成。",
                "岂有曾黔突，徒劳不倚衡。乘时乖巧宦，占象合艰贞。",
                "废忘淹中学，迟回谷口耕。悼伤潘岳重，树立马迁轻。",
                "陇鸟悲丹觜，湘兰怨紫茎。归期过旧岁，旅梦绕残更。",
                "弱植叨华族，衰门倚外兄。欲陈劳者曲，未唱泪先横。"
            ]
        },
        {
            "title": "四年冬以退居蒲之永乐，渴然有农夫望岁之志",
            "content": [
                "旭日开晴色，寒空失素尘。绕墙全剥粉，傍井渐消银。",
                "刻兽摧盐虎，为山倒玉人。珠还犹照魏，璧碎尚留秦。",
                "落日惊侵昼，余光误惜春。檐冰滴鹅管，屋瓦镂鱼鳞。",
                "岭霁岚光坼，松暄翠粒新。拥林愁拂尽，著砌恐行频。",
                "焦寝忻无患，梁园去有因。莫能知帝力，空此荷平均。"
            ]
        },
        {
            "title": "寄和水部马郎中题兴德驿，时昭义已平",
            "content": [
                "仙郎倦去心，郑驿暂登临。水色潇湘阔，沙程朔漠深。",
                "鹢舟时往复，鸥鸟恣浮沉。更想逢归马，悠悠岳树阴。"
            ]
        },
        {
            "title": "题道静院，院在中条山，故王颜中丞所置，虢",
            "content": [
                "紫府丹成化鹤群，青松手植变龙文。壶中别有仙家日，",
                "岭上犹多隐士云。独坐遗芳成故事，褰帷旧貌似元君。",
                "自怜筑室灵山下，徒望朝岚与夕曛。"
            ]
        },
        {
            "title": "天平公座中呈令狐令公，时蔡京在坐，京曾为",
            "content": [
                "罢执霓旌上醮坛，慢妆娇树水晶盘。更深欲诉蛾眉敛，",
                "衣薄临醒玉艳寒。白足禅僧思败道，青袍御史拟休官。",
                "虽然同是将军客，不敢公然子细看。"
            ]
        },
        {
            "title": "故番禺侯以赃罪致不辜，事觉，母者他日过其",
            "content": [
                "饮鸩非君命，兹身亦厚亡。江陵从种橘，交广合投香。",
                "不见千金子，空余数仞墙。杀人须显戮，谁举汉三章。"
            ]
        },
        {
            "title": "行次昭应县道上，送户部李郎中充昭义攻讨",
            "content": [
                "将军大旆扫狂童，诏选名贤赞武功。暂逐虎牙临故绛，",
                "远含鸡舌过新丰。鱼游沸鼎知无日，鸟覆危巢岂待风。",
                "早勒勋庸燕石上，伫光纶綍汉廷中。"
            ]
        },
        {
            "title": "大卤平后移家到永乐县居，书怀十韵寄刘韦二",
            "content": [
                "驱马绕河干，家山照露寒。依然五柳在，况值百花残。",
                "昔去惊投笔，今来分挂冠。不忧悬磬乏，乍喜覆盂安。",
                "甑破宁回顾，舟沉岂暇看。脱身离虎口，移疾就猪肝。",
                "鬓入新年白，颜无旧日丹。自悲秋获少，谁惧夏畦难。",
                "逸志忘鸿鹄，清香披蕙兰。还持一杯酒，坐想二公欢。"
            ]
        },
        {
            "title": "四年冬以退居蒲之永乐，渴然有农夫望岁之志",
            "content": [
                "爱景人方乐，同雪候稍愆。徒闻周雅什，愿赋朔风篇。",
                "欲俟千箱庆，须资六出妍。咏留飞絮后，歌唱落梅前。",
                "庭树思琼蕊，妆楼认粉绵。瑞邀盈尺日，丰待两岐年。",
                "预约延枚酒，虚乘访戴船。映书孤志业，披氅阻神仙。",
                "几向霜阶步，频将月幌褰。玉京应已足，白屋但颙然。"
            ]
        },
        {
            "title": "所居永乐县久旱，县宰祈祷得雨，因赋诗",
            "content": [
                "甘膏滴滴是精诚，昼夜如丝一尺盈。",
                "只怪闾阎喧鼓吹，邑人同报朿长生。"
            ]
        },
        {
            "title": "和韦潘前辈七月十二日夜泊池州城下，先寄上",
            "content": [
                "桂含爽气三秋首，蓂吐中旬二叶新。",
                "正是澄江如练处，玄晖应喜见诗人。"
            ]
        },
        {
            "title": "永乐县所居一草一木无非自栽，今春悉已芳茂",
            "content": [
                "手种悲陈事，心期玩物华。柳飞彭泽雪，桃散武陵霞。",
                "枳嫩栖鸾叶，桐香待凤花。绶藤萦弱蔓，袍草展新芽。",
                "学植功虽倍，成蹊迹尚赊。芳年谁共玩，终老邵平瓜。"
            ]
        },
        {
            "title": "十字水期韦潘侍御同年不至,时韦寓居水次故 ",
            "content": [
                ""
            ]
        },
        {
            "title": "及第东归次灞上，却寄同年",
            "content": [
                "芳桂当年各一枝，行期未分压春期。江鱼朔雁长相忆，",
                "秦树嵩云自不知。下苑经过劳想像，东门送饯又差池。",
                "灞陵柳色无离恨，莫枉长条赠所思。"
            ]
        },
        {
            "title": "马嵬二首",
            "content": [
                "冀马燕犀动地来，自埋红粉自成灰。",
                "君王若道能倾国，玉辇何由过马嵬。",
                "海外徒闻更九州，他生未卜此生休。空闻虎旅传宵柝，",
                "无复鸡人报晓筹。此日六军同驻马，当时七夕笑牵牛。",
                "如何四纪为天子，不及卢家有莫愁。"
            ]
        },
        {
            "title": "魏侯第东北楼堂郢叔言别，聊用书所见成篇",
            "content": [
                "暗楼连夜阁，不拟为黄昏。未必断别泪，何曾妨梦魂。",
                "疑穿花逶迤，渐近火温黁。海底翻无水，仙家却有村。",
                "锁香金屈戌，殢酒玉昆仑。羽白风交扇，冰清月映盆。",
                "旧欢尘自积，新岁电犹奔。霞绮空留段，云峰不带根。",
                "念君千里舸，江草漏灯痕。"
            ]
        },
        {
            "title": "王十二兄与畏之员外相访见招小饮，时予以悼",
            "content": [
                "谢傅门庭旧末行，今朝歌管属檀郎。更无人处帘垂地，",
                "欲拂尘时簟竟床。嵇氏幼男犹可悯，左家娇女岂能忘。",
                "秋霖腹疾俱难遣，万里西风夜正长。"
            ]
        },
        {
            "title": "韩冬郎即席为诗，相送一座尽惊。他日余方追",
            "content": [
                "十岁裁诗走马成，",
                "冷灰残烛动离情。",
                "桐花万里丹山路，",
                "雏凤清于老凤声。"
            ]
        },
        {
            "title": "富平少候",
            "content": [
                "七国三边未到忧，",
                "十三身袭富平候。",
                "不收金弹抛林外，",
                "却惜银床在井头。",
                "彩树转灯珠错落，",
                "绣檀回枕玉雕锼。",
                "当关不报侵晨客，",
                "新得佳人字莫愁。"
            ]
        },
        {
            "title": "无题二首",
            "content": [
                "来是空言去绝踪，月斜楼上五更钟。",
                "梦为远别啼难唤，书被催成墨未浓。",
                "蜡照半笼金翡翠，麝薰微度绣芙蓉。",
                "刘郎已恨蓬山远，更隔蓬山一万重。",
                "",
                "飒飒东风细雨来，芙蓉塘外有轻雷。",
                "金蟾啮锁烧香入，玉虎牵丝汲井回。",
                "贾氏窥帘韩掾少，宓妃留枕魏王才。",
                "春心莫共花争发，一寸相思一寸灰。"
            ]
        },
        {
            "title": "无题二首",
            "content": [
                "凤尾香罗薄几重，碧文圆顶夜深缝。",
                "扇裁月魄羞难掩，车走雷声语未通。",
                "曾是寂寥金烬暗，断无消息石榴红。",
                "斑骓只系垂杨岸，何处西南待好风。",
                "",
                "重帏深下莫愁堂，卧后清宵细细长。",
                "神女生涯元是梦，小姑居处本无郎。",
                "风波不信菱枝弱，月露谁教桂叶香。",
                "直道相思了无益，未妨惆怅是清狂。"
            ]
        },
        {
            "title": "无题二首（其二）",
            "content": [
                "重帏深下莫愁堂，卧后清宵细细长。",
                "神女生涯元是梦，小姑居处本无郎。",
                "风波不信菱枝弱，月露谁教桂叶香。",
                "直道相思了无益，未妨惆怅是清狂。",
                ""
            ]
        },
        {
            "title": "韩冬郎即席为诗相送",
            "content": [
                "十岁裁诗走马成，冷灰残烛动离情。",
                "桐花万里关山路，雏凤清于老凤声。"
            ]
        },
        {
            "title": "谢先辈防记念拙诗甚多，异日偶有此寄",
            "content": [
                "晓用云添句，寒将雪命篇。良辰多自感，作者岂皆然。",
                "熟寝初同鹤，含嘶欲并蝉。题时长不展，得处定应偏。",
                "南浦无穷树，西楼不住烟。改成人寂寂，寄与路绵绵。",
                "星势寒垂地，河声晓上天。夫君自有恨，聊借此中传。"
            ]
        },
        {
            "title": "句",
            "content": [
                "兰膏爇处心犹浅，银烛烧残焰不馨。好向书生窗畔种，",
                "免教辛苦更囊萤。",
                "遥想故园陌，桃李正酣酣。",
                "头上金雀钗，腰珮翠琅玕。",
                "芦洲客雁报春来。."
            ]
        },
        {
            "title": "无题（二首其二）",
            "content": [
                "飒飒东风细雨来，芙蓉塘外有轻雷。",
                "金蟾啮锁烧香入，玉虎牵丝汲井回。",
                "贾氏窥帘韩掾少，宓妃留枕魏王才。",
                "春心莫共花争发，一寸相思一寸灰！",
                ""
            ]
        },
        {
            "title": "游灵伽寺",
            "content": [
                "碧烟秋寺泛湖来，水打城根古堞摧。",
                "尽日伤心人不见，石榴花满旧琴台。"
            ]
        },
        {
            "title": "定子",
            "content": [
                "檀槽一抹广陵春，定子初开睡脸新。",
                "却笑吃虚隋炀帝，破家亡国为何人。"
            ]
        },
        {
            "title": "宿骆氏亭寄怀崔雍崔衮",
            "content": [
                "竹坞无尘水槛清，相思迢递隔重城。",
                "秋阴不散霜飞晚，留得枯荷听雨声。"
            ]
        },
        {
            "title": "清夜怨",
            "content": [
                "含泪坐春宵，闻君欲度辽。绿池荷叶嫩，红砌杏花娇。",
                "曙月当窗满，征云出塞遥。画楼终日闭，清管为谁调。"
            ]
        },
        {
            "title": "垂柳",
            "content": [
                "垂柳碧鬅茸，楼昏雨带容。思量成夜梦，束久废春慵。",
                "梳洗凭张敞，乘骑笑稚恭。碧虚随转笠，红烛近高舂。",
                "怨目明秋水，愁眉淡远峰。小阑花尽蝶，静院醉醒蛩。",
                "旧作琴台凤，今为药店龙。宝奁抛掷久，一任景阳钟。"
            ]
        },
        {
            "title": "安平公诗",
            "content": [
                "丈人博陵王名家，怜我总角称才华。华州留语晓至暮，",
                "高声喝吏放两衙。明朝骑马出城外，送我习业南山阿。",
                "仲子延岳年十六，面如白玉欹乌纱。其弟炳章犹两丱，",
                "瑶林琼树含奇花。陈留阮家诸侄秀，逦迤出拜何骈罗。",
                "府中从事杜与李，麟角虎翅相过摩。清词孤韵有歌响，",
                "击触钟磬鸣环珂。三月石堤冻销释，东风开花满阳坡。",
                "时禽得伴戏新木，其声尖咽如鸣梭。公时载酒领从事，",
                "踊跃鞍马来相过。仰看楼殿撮清汉，坐视世界如恒沙。",
                "面热脚掉互登陟，青云表柱白云崖。一百八句在贝叶，",
                "三十三天长雨花。长者子来辄献盖，辟支佛去空留靴。",
                "公时受诏镇东鲁，遣我草诏随车牙。顾我下笔即千字，",
                "疑我读书倾五车。呜呼大贤苦不寿，时世方士无灵砂。",
                "五月至止六月病，遽颓泰山惊逝波。明年徒步吊京国，",
                "宅破子毁哀如何。西风冲户卷素帐，隙光斜照旧燕窠。",
                "古人常叹知己少，况我沦贱艰虞多。如公之德世一二，",
                "岂得无泪如黄河。沥胆咒愿天有眼，君子之泽方滂沱。"
            ]
        },
        {
            "title": "哭虔州杨侍郎",
            "content": [
                "汉网疏仍漏，齐民困未苏。如何大丞相，翻作弛刑徒。",
                "中宪方外易，尹京终就拘。本矜能弭谤，先议取非辜。",
                "巧有凝脂密，功无一柱扶。深知狱吏贵，几迫季冬诛。",
                "叫帝青天阔，辞家白日晡。流亡诚不吊，神理若为诬。",
                "在昔恩知忝，诸生礼秩殊。入韩非剑客，过赵受钳奴。",
                "楚水招魂远，邙山卜宅孤。甘心亲垤蚁，旋踵戮城狐。",
                "阴骘今如此，天灾未可无。莫凭牲玉请，便望救焦枯。"
            ]
        },
        {
            "title": "晋昌晚归马上赠",
            "content": [
                "西北朝天路，登临思上才。城闲烟草遍，村暗雨云回。",
                "人岂无端别，猿应有意哀。征南予更远，吟断望乡台。"
            ]
        },
        {
            "title": "送从翁东川弘农尚书幕",
            "content": [
                "昔帝回冲眷，维皇恻上仁。三灵迷赤气，万汇叫苍旻。",
                "刊木方隆禹，陛陑始创殷。夏台曾圮闭，汜水敢逡巡。",
                "拯溺休规步，防虞要徙薪。蒸黎今得请，宇宙昨还淳。",
                "缵祖功宜急，贻孙计甚勤。降灾虽代有，稔恶不无因。",
                "宫掖方为蛊，边隅忽遘迍。献书秦逐客，间谍汉名臣。",
                "北伐将谁使，南征决此辰。中原重板荡，玄象失钩陈。",
                "诘旦违清道，衔枚别紫宸。兹行殊厌胜，故老遂分新。",
                "去异封于巩，来宁避处豳。永嘉几失坠，宣政遽酸辛。",
                "元子当传启，皇孙合授询。时非三揖让，表请再陶钧。",
                "旧好盟还在，中枢策屡遵。苍黄传国玺，违远属车尘。",
                "雏虎如凭怒，漦龙性漫驯。封崇自何等，流落乃斯民。",
                "逗挠官军乱，优容败将频。早朝披草莽，夜缒达丝纶。",
                "忘战追无及，长驱气益振。妇言终未易，庙算况非神。",
                "日驭难淹蜀，星旄要定秦。人心诚未去，天道亦无亲。",
                "锦水湔云浪，黄山扫地春。斯文虚梦鸟，吾道欲悲麟。",
                "断续殊乡泪，存亡满席珍。魂销季羔窦，衣化子张绅。",
                "建议庸何所，通班昔滥臻。浮生见开泰，独得咏汀蘋。"
            ]
        },
        {
            "title": "谢往桂林至彤庭窃咏",
            "content": [
                "辰象森罗正，句陈翊卫宽。鱼龙排百戏，剑佩俨千官。",
                "城禁将开晚，宫深欲曙难。月轮移枍诣，仙路下栏干。",
                "共贺高禖应，将陈寿酒欢。金星压芒角，银汉转波澜。",
                "王母来空阔，羲和上屈盘。凤凰传诏旨，獬廌冠朝端。",
                "造化中台座，威风上将坛。甘泉犹望幸，早晚冠呼韩。"
            ]
        },
        {
            "title": "烧香曲",
            "content": [
                "钿云蟠蟠牙比鱼，孔雀翅尾蛟龙须。漳宫旧样博山炉，",
                "楚娇捧笑开芙蕖。八蚕茧绵小分炷，兽焰微红隔云母。",
                "白天月泽寒未冰，金虎含秋向东吐。玉佩呵光铜照昏，",
                "帘波日暮冲斜门。西来欲上茂陵树，柏梁已失栽桃魂。",
                "露庭月井大红气，轻衫薄细当君意。蜀殿琼人伴夜深，",
                "金銮不问残灯事。何当巧吹君怀度，襟灰为土填清露。"
            ]
        },
        {
            "title": "回中牡丹为雨所败二首",
            "content": [
                "下苑他年未可追，西州今日忽相期。水亭暮雨寒犹在，",
                "罗荐春香暖不知。舞蝶殷勤收落蕊，佳人惆怅卧遥帷。",
                "章台街里芳菲伴，且问宫腰损几枝。",
                "浪笑榴花不及春，先期零落更愁人。玉盘迸泪伤心数，",
                "锦瑟惊弦破梦频。万里重阴非旧圃，一年生意属流尘。",
                "前溪舞罢君回顾，并觉今朝粉态新。"
            ]
        },
        {
            "title": "病中闻河东公乐营置酒口占寄上",
            "content": [
                "闻驻行春旆，中途赏物华。缘忧武昌柳，遂忆洛阳花。",
                "嵇鹤元无对，荀龙不在夸。只将沧海月，长压赤城霞。",
                "兴欲倾燕馆，欢终到习家。风长应侧帽，路隘岂容车。",
                "楼迥波窥锦，窗虚日弄纱。锁门金了鸟，展障玉鸦叉。",
                "舞妙从兼楚，歌能莫杂巴。必投潘岳果，谁掺祢衡挝。",
                "刻烛当时忝，传杯此夕赊。可怜漳浦卧，愁绪独如麻。"
            ]
        },
        {
            "title": "木兰花",
            "content": [
                "洞庭波冷晓侵云，日日征帆送远人。",
                "几度木兰舟上望，不知元是此花身。"
            ]
        },
        {
            "title": "寄太原卢司空三十韵",
            "content": [
                "隋舰临淮甸，唐旗出井陉。断鳌支四柱，卓马济三灵。",
                "祖业隆盘古，孙谋复大庭。从来师俊杰，可以焕丹青。",
                "旧族开东岳，雄图奋北溟。邪同獬廌触，乐伴凤凰听。",
                "酣战仍挥日，降妖亦斗霆。将军功不伐，叔舅德惟馨。",
                "鸡塞谁生事，狼烟不暂停。拟填沧海鸟，敢竞太阳萤。",
                "内草才传诏，前茅已勒铭。那劳出师表，尽入大荒经。",
                "德水萦长带，阴山绕画屏。只忧非綮肯，未觉有膻腥。",
                "保佐资冲漠，扶持在杳冥。乃心防暗室，华发称明廷。",
                "按甲神初静，挥戈思欲醒。羲之当妙选，孝若近归宁。",
                "月色来侵幌，诗成有转櫺。罗含黄菊宅，柳恽白蘋汀。",
                "神物龟酬孔，仙才鹤姓丁。西山童子药，南极老人星。",
                "自顷徒窥管，于今愧挈瓶。何由叨末席，还得叩玄扃。",
                "庄叟虚悲雁，终童漫识鼮。幕中虽策画，剑外且伶俜。",
                "俣俣行忘止，鳏鳏卧不瞑。身应瘠于鲁，泪欲溢为荥。",
                "禹贡思金鼎，尧图忆土铏。公乎来入相，王欲驾云亭。"
            ]
        },
        {
            "title": "木兰",
            "content": [
                "二月二十二，木兰开坼初。初当新病酒，复自久离居。",
                "愁绝更倾国，惊新闻远书。紫丝何日障，油壁几时车。",
                "弄粉知伤重，调红或有余。波痕空映袜，烟态不胜裾。",
                "桂岭含芳远，莲塘属意疏。瑶姬与神女，长短定何如。"
            ]
        },
        {
            "title": "马嵬",
            "content": [
                "海外徒闻更九州，他生未卜此生休。",
                "空闻虎旅传宵柝，无复鸡人报晓筹。",
                "此日六军同驻马，当时七夕笑牵牛。",
                "如何四纪为天子，不及卢家有莫愁。"
            ]
        },
        {
            "title": "朱槿花二首",
            "content": [
                "莲后红何患，梅先白莫夸。才飞建章火，又落赤城霞。",
                "不卷锦步障，未登油壁车。日西相对罢，休浣向天涯。",
                "勇多侵路去，恨有碍灯还。嗅自微微白，看成沓沓殷。",
                "坐疑忘物外，归去有帘间。君问伤春句，千辞不可删。"
            ]
        },
        {
            "title": "寓怀",
            "content": [
                "彩鸾餐颢气，威凤入卿云。长养三清境，追随五帝君。",
                "烟波遗汲汲，矰缴任云云。下界围黄道，前程合紫氛。",
                "金书惟是见，玉管不胜闻。草为回生种，香缘却死熏。",
                "海明三岛见，天迥九江分。搴树无劳援，神禾岂用耘。",
                "斗龙风结阵，恼鹤露成文。汉岭霜何早，秦宫日易曛。",
                "星机抛密绪，月杵散灵氛。阳鸟西南下，相思不及群。"
            ]
        },
        {
            "title": "城上",
            "content": [
                "有客虚投笔，无憀独上城。沙禽失侣远，江树著阴轻。",
                "边遽稽天讨，军须竭地征。贾生游刃极，作赋又论兵。"
            ]
        },
        {
            "title": "南山赵行军新诗盛称游宴之洽，因寄一绝",
            "content": [
                "莲幕遥临黑水津，櫜鞬无事但寻春。",
                "梁王司马非孙武，且免宫中斩美人。"
            ]
        },
        {
            "title": "细雨成咏献尚书河东公",
            "content": [
                "洒砌听来响，卷帘看已迷。江间风暂定，云外日应西。",
                "稍稍落蝶粉，班班融燕泥。飐萍初过沼，重柳更缘堤。",
                "必拟和残漏，宁无晦暝鼙。半将花漠漠，全共草萋萋。",
                "猿别方长啸，乌惊始独栖。府公能八咏，聊且续新题。"
            ]
        },
        {
            "title": "春深脱衣",
            "content": [
                "睥睨江鸦集，堂皇海燕过。减衣怜蕙若，展帐动烟波。",
                "日烈忧花甚，风长奈柳何。陈遵容易学，身世醉时多。"
            ]
        },
        {
            "title": "拟意",
            "content": [
                "怅望逢张女，迟回送阿侯。空看小垂手，忍问大刀头。",
                "妙选茱萸帐，平居翡翠楼。云屏不取暖，月扇未遮羞。",
                "上掌真何有，倾城岂自由。楚妃交荐枕，汉后共藏阄。",
                "夫向羊车觅，男从凤穴求。书成祓禊帖，唱杀畔牢愁。",
                "夜杵鸣江练，春刀解若榴。象床穿幰网，犀帖钉窗油。",
                "仁寿遗明镜，陈仓拂彩球。真防舞如意，佯盖卧箜篌。",
                "濯锦桃花水，溅裙杜若洲。鱼儿悬宝剑，燕子合金瓯。",
                "银箭催摇落，华筵惨去留。几时销薄怒，从此抱离忧。",
                "帆落啼猿峡，樽开画鹢舟。急弦肠对断，翦蜡泪争流。",
                "璧马谁能带，金虫不复收。银河扑醉眼，珠串咽歌喉。",
                "去梦随川后，来风贮石邮。兰丛衔露重，榆荚点星稠。",
                "解佩无遗迹，凌波有旧游。曾来十九首，私谶咏牵牛。"
            ]
        },
        {
            "title": "五月六日夜忆往岁秋与彻师同宿",
            "content": [
                "紫阁相逢处，丹岩议宿时。堕蝉翻败叶，栖鸟定寒枝。",
                "万里飘流远，三年问讯迟。炎方忆初地，频梦碧琉璃。"
            ]
        },
        {
            "title": "怀求古翁",
            "content": [
                "何时粉署仙，傲兀逐戎旃。关塞犹传箭，江湖莫系船。",
                "欲收棋子醉，竟把钓车眠。谢脁真堪忆，多才不忌前。"
            ]
        },
        {
            "title": "无题",
            "content": [
                "万里风波一叶舟，忆归初罢更夷犹。碧江地没元相引，",
                "黄鹤沙边亦少留。益德冤魂终报主，阿童高义镇横秋。",
                "人生岂得长无谓，怀古思乡共白头。"
            ]
        },
        {
            "title": "如有",
            "content": [
                "如有瑶台客，相难复索归。芭蕉开绿扇，菡萏荐红衣。",
                "浦外传光远，烟中结响微。良宵一寸焰，回首是重帏。"
            ]
        },
        {
            "title": "有怀在蒙飞卿",
            "content": [
                "薄宦频移疾，当年久索居。哀同庾开府，瘦极沈尚书。",
                "城绿新阴远，江清返照虚。所思惟翰墨，从古待双鱼。"
            ]
        },
        {
            "title": "春光",
            "content": [
                "九十春光斗日光，山城斜路杏花香。",
                "几时心绪浑无事，得及游丝百尺长。"
            ]
        },
        {
            "title": "思贤顿",
            "content": [
                "内殿张弦管，中原绝鼓鼙。舞成青海马，斗杀汝南鸡。",
                "不见华胥梦，空闻下蔡迷。宸襟他日泪，薄暮望贤西。"
            ]
        },
        {
            "title": "夜思",
            "content": [
                "银箭耿寒漏，金釭凝夜光。彩鸾空自舞，别燕不相将。",
                "寄恨一尺素，含情双玉珰。会前犹月在，去后始宵长。",
                "往事经春物，前期托报章。永令虚粲枕，长不掩兰房。",
                "觉动迎猜影，疑来浪认香。鹤应闻露警，蜂亦为花忙。",
                "古有阳台梦，今多下蔡倡。何为薄冰雪，消瘦滞非乡。"
            ]
        },
        {
            "title": "井泥四十韵",
            "content": [
                "皇都依仁里，西北有高斋。昨日主人氏，治井堂西陲。",
                "工人三五辈，辇出土与泥。到水不数尺，积共庭树齐。",
                "他日井甃毕，用土益作堤。曲随林掩映，缭以池周回。",
                "下去冥寞穴，上承雨露滋。寄辞别地脉，因言谢泉扉。",
                "升腾不自意，畴昔忽已乖。伊余掉行鞅，行行来自西。",
                "一日下马到，此时芳草萋。四面多好树，旦暮云霞姿。",
                "晚落花满地，幽鸟鸣何枝。萝幄既已荐，山樽亦可开。",
                "待得孤月上，如与佳人来。因兹感物理，恻怆平生怀。",
                "茫茫此群品，不定轮与蹄。喜得舜可禅，不以瞽瞍疑。",
                "禹竟代舜立，其父吁咈哉。嬴氏并六合，所来因不韦。",
                "汉祖把左契，自言一布衣。当涂佩国玺，本乃黄门携。",
                "长戟乱中原，何妨起戎氐。不独帝王耳，臣下亦如斯。",
                "伊尹佐兴王，不藉汉父资。磻溪老钓叟，坐为周之师。",
                "屠狗与贩缯，突起定倾危。长沙启封土，岂是出程姬。",
                "帝问主人翁，有自卖珠儿。武昌昔男子，老苦为人妻。",
                "蜀王有遗魄，今在林中啼。淮南鸡舐药，翻向云中飞。",
                "大钧运群有，难以一理推。顾于冥冥内，为问秉者谁。",
                "我恐更万世，此事愈云为。猛虎与双翅，更以角副之。",
                "凤凰不五色，联翼上鸡栖。我欲秉钧者，朅来与我偕。",
                "浮云不相顾，寥泬谁为梯。悒怏夜将半，但歌井中泥。"
            ]
        },
        {
            "title": "行次西郊作一百韵",
            "content": [
                "蛇年建午月，我自梁还秦。南下大散关，北济渭之滨。",
                "草木半舒坼，不类冰雪晨。又若夏苦热，燋卷无芳津。",
                "高田长檞枥，下田长荆榛。农具弃道旁，饥牛死空墩。",
                "依依过村落，十室无一存。存者皆面啼，无衣可迎宾。",
                "始若畏人问，及门还具陈。右辅田畴薄，斯民常苦贫。",
                "伊昔称乐土，所赖牧伯仁。官清若冰玉，吏善如六亲。",
                "生儿不远征，生女事四邻。浊酒盈瓦缶，烂谷堆荆囷。",
                "健儿庇旁妇，衰翁舐童孙。况自贞观后，命官多儒臣。",
                "例以贤牧伯，徵入司陶钧。降及开元中，奸邪挠经纶。",
                "晋公忌此事，多录边将勋。因令猛毅辈，杂牧升平民。",
                "中原遂多故，除授非至尊。或出幸臣辈，或由帝戚恩。",
                "中原困屠解，奴隶厌肥豚。皇子弃不乳，椒房抱羌浑。",
                "重赐竭中国，强兵临北边。控弦二十万，长臂皆如猿。",
                "皇都三千里，来往同雕鸢。五里一换马，十里一开筵。",
                "指顾动白日，暖热回苍旻。公卿辱嘲叱，唾弃如粪丸。",
                "大朝会万方，天子正临轩。采旂转初旭，玉座当祥烟。",
                "金障既特设，珠帘亦高褰。捋须蹇不顾，坐在御榻前。",
                "忤者死艰屦，附之升顶颠。华侈矜递衒，豪俊相并吞。",
                "因失生惠养，渐见征求频。奚寇西北来，挥霍如天翻。",
                "是时正忘战，重兵多在边。列城绕长河，平明插旗幡。",
                "但闻虏骑入，不见汉兵屯。大妇抱儿哭，小妇攀车轓。",
                "生小太平年，不识夜闭门。少壮尽点行，疲老守空村。",
                "生分作死誓，挥泪连秋云。廷臣例獐怯，诸将如羸奔。",
                "为贼扫上阳，捉人送潼关。玉辇望南斗，未知何日旋。",
                "诚知开辟久，遘此云雷屯。送者问鼎大，存者要高官。",
                "抢攘互间谍，孰辨枭与鸾。千马无返辔，万车无还辕。",
                "城空鼠雀死，人去豺狼喧。南资竭吴越，西费失河源。",
                "因今左藏库，摧毁惟空垣。如人当一身，有左无右边。",
                "筋体半痿痺，肘腋生臊膻。列圣蒙此耻，含怀不能宣。",
                "谋臣拱手立，相戒无敢先。万国困杼轴，内库无金钱。",
                "健儿立霜雪，腹歉衣裳单。馈饷多过时，高估铜与铅。",
                "山东望河北，爨烟犹相联。朝廷不暇给，辛苦无半年。",
                "行人搉行资，居者税屋椽。中间遂作梗，狼藉用戈鋋。",
                "临门送节制，以锡通天班。破者以族灭，存者尚迁延。",
                "礼数异君父，羁縻如羌零。直求输赤诚，所望大体全。",
                "巍巍政事堂，宰相厌八珍。敢问下"
            ]
        },
        {
            "title": "骄儿诗",
            "content": [
                "衮师我骄儿，美秀乃无匹。文葆未周晬，固已知六七。",
                "四岁知名姓，眼不视梨栗。交朋颇窥观，谓是丹穴物。",
                "前朝尚器貌，流品方第一。不然神仙姿，不尔燕鹤骨。",
                "安得此相谓，欲慰衰朽质。青春妍和月，朋戏浑甥侄。",
                "绕堂复穿林，沸若金鼎溢。门有长者来，造次请先出。",
                "客前问所须，含意下吐实。归来学客面，闈败秉爷笏。",
                "或谑张飞胡，或笑邓艾吃。豪鹰毛崱屴，猛马气佶傈。",
                "截得青筼筜，骑走恣唐突。忽复学参军，按声唤苍鹘。",
                "又复纱灯旁，稽首礼夜佛。仰鞭罥蛛网，俯首饮花蜜。",
                "欲争蛱蝶轻，未谢柳絮疾。阶前逢阿姊，六甲颇输失。",
                "凝走弄香奁，拔脱金屈戌。抱持多反侧，威怒不可律。",
                "曲躬牵窗网，衉唾拭琴漆。有时看临书，挺立不动膝。",
                "古锦请裁衣，玉轴亦欲乞。请爷书春胜，春胜宜春日。",
                "芭蕉斜卷笺，辛夷低过笔。爷昔好读书，恳苦自著述。",
                "憔悴欲四十，无肉畏蚤虱。儿慎勿学爷，读书求甲乙。",
                "穰苴司马法，张良黄石术。便为帝王师，不假更纤悉。",
                "况今西与北，羌戎正狂悖。诛赦两未成，将养如痼疾。",
                "儿当速成大，探雏入虎穴。当为万户侯，勿守一经帙。"
            ]
        },
        {
            "title": "今月二日不自量度辄以诗一首四十韵干渎尊严",
            "content": [
                "家擅无双誉，朝居第一功。四时当首夏，八节应条风。",
                "涤濯临清济，巉岩倚碧嵩。鲍壶冰皎洁，王佩玉丁东。",
                "处剧张京兆，通经戴侍中。将星临迥夜，卿月丽层穹。",
                "下令销秦盗，高谈破宋聋。含霜太山竹，拂雾峄阳桐。",
                "乐道乾知退，当官蹇匪躬。服箱青海马，入兆渭川熊。",
                "固是符真宰，徒劳让化工。凤池春潋艳，鸡树晓曈曨。",
                "愿守三章约，还期九译通。薰琴调大舜，宝瑟和神农。",
                "慷慨资元老，周旋值狡童。仲尼羞问阵，魏绛喜和戎。",
                "款款将除蠹，孜孜欲达聪。所求因渭浊，安肯与雷同。",
                "物议将调鼎，君恩忽赐弓。开吴相上下，全蜀占西东。",
                "锐卒鱼悬饵，豪胥鸟在笼。疲民呼杜母，邻国仰羊公。",
                "置驿推东道，安禅合北宗。嘉宾增重价，上士悟真空。",
                "扇举遮王导，樽开见孔融。烟飞愁舞罢，尘定惜歌终。",
                "岸柳兼池绿，园花映烛红。未曾周顗醉，转觉季心恭。",
                "系滞喧人望，便蕃属圣衷。天书何日降，庭燎几时烘。",
                "早岁乖投刺，今晨幸发蒙。远途哀跛鳖，薄艺奖雕虫。",
                "故事曾尊隗，前修有荐雄。终须烦刻画，聊拟更磨礱。",
                "蛮岭晴留雪，巴江晚带枫。营巢怜越燕，裂帛待燕鸿。",
                "自苦诚先檗，长飘不后蓬。容华虽少健，思绪即悲翁。",
                "感激淮山馆，优游碣石宫。待公三入相，丕祚始无穷。"
            ]
        },
        {
            "title": "五言述德抒情诗",
            "content": [
                "帝作黄金阙，仙开白玉京。有人扶太极，惟岳降元精。",
                "耿贾官勋大，荀陈地望清。旂常悬祖德，甲令著嘉声。",
                "经出宣尼壁，书留晏子楹。武乡传阵法，践土主文盟。",
                "自昔流王泽，由来仗国桢。九河分合沓，一柱忽峥嵘。",
                "得主劳三顾，惊人肯再鸣。碧虚天共转，黄道日同行。",
                "后饮曹参酒，先和傅说羹。即时贤路辟，此夜泰阶平。",
                "愿保无疆福，将图不朽名。率身期济世，叩额虑兴兵。",
                "感念殽尸露，咨嗟赵卒坑。傥令安隐忍，何以赞贞明。",
                "恶草虽当路，寒松实挺生。人言真可畏，公意本无争。",
                "故事留台阁，前驱且旆旌。芙蓉王俭府，杨柳亚夫营。",
                "清啸频疏俗，高谈屡析酲。过庭多令子，乞墅有名甥。",
                "南诏应闻命，西山莫敢惊。寄辞收的博，端坐扫欃枪。",
                "雅宴初无倦，长歌底有情。槛危春水暖，楼迥雪峰晴。",
                "移席牵缃蔓，回桡扑绛英。谁知杜武库，只见谢宣城。",
                "有客趋高义，于今滞下卿。登门惭后至，置驿恐虚迎。",
                "自是依刘表，安能比老彭。雕龙心已切，画虎意何成。",
                "岂有曾黔突，徒劳不倚衡。乘时乖巧宦，占象合艰贞。",
                "废忘淹中学，迟回谷口耕。悼伤潘岳重，树立马迁轻。",
                "陇鸟悲丹觜，湘兰怨紫茎。归期过旧岁，旅梦绕残更。",
                "弱植叨华族，衰门倚外兄。欲陈劳者曲，未唱泪先横。"
            ]
        },
        {
            "title": "偶成转韵七十二句赠四同舍",
            "content": [
                "沛国东风吹大泽，蒲青柳碧春一色。我来不见隆准人，",
                "沥酒空余庙中客。征东同舍鸳与鸾，酒酣劝我悬征鞍。",
                "蓝山宝肆不可入，玉中仍是青琅玕。武威将军使中侠，",
                "少年箭道惊杨叶。战功高后数文章，怜我秋斋梦蝴蝶。",
                "诘旦九门传奏章，高车大马来煌煌。路逢邹枚不暇揖，",
                "腊月大雪过大梁。忆昔公为会昌宰，我时入谒虚怀待。",
                "众中赏我赋高唐，回看屈宋由年辈。公事武皇为铁冠，",
                "历厅请我相所难。我时憔悴在书阁，卧枕芸香春夜阑。",
                "明年赴辟下昭桂，东郊恸哭辞兄弟。韩公堆上跋马时，",
                "回望秦川树如荠。依稀南指阳台云，鲤鱼食钩猿失群。",
                "湘妃庙下已春尽，虞帝城前初日曛。谢游桥上澄江馆，",
                "下望山城如一弹。鹧鸪声苦晓惊眠，朱槿花娇晚相伴。",
                "顷之失职辞南风，破帆坏桨荆江中。斩蛟断璧不无意，",
                "平生自许非匆匆。归来寂寞灵台下，著破蓝衫出无马。",
                "天官补吏府中趋，玉骨瘦来无一把。手封狴牢屯制囚，",
                "直厅印锁黄昏愁。平明赤帖使修表，上贺嫖姚收贼州。",
                "旧山万仞青霞外，望见扶桑出东海。爱君忧国去未能，",
                "白道青松了然在。此时闻有燕昭台，挺身东望心眼开。",
                "且吟王粲从军乐，不赋渊明归去来。彭门十万皆雄勇，",
                "首戴公恩若山重。廷评日下握灵蛇，书记眠时吞彩凤。",
                "之子夫君郑与裴，何甥谢舅当世才。青袍白简风流极，",
                "碧沼红莲倾倒开。我生粗疏不足数，梁父哀吟鸲鹆舞。",
                "横行阔视倚公怜，狂来笔力如牛弩。借酒祝公千万年，",
                "吾徒礼分常周旋。收旗卧鼓相天子，相门出相光青史。"
            ]
        },
        {
            "title": "戏题枢言草阁三十二韵",
            "content": [
                "君家在河北，我家在山西。百岁本无业，阴阴仙李枝。",
                "尚书文与武，战罢幕府开。君从渭南至，我自仙游来。",
                "平昔苦南北，动成云雨乖。逮今两携手，对若床下鞋。",
                "夜归碣石馆，朝上黄金台。我有苦寒调，君抱阳春才。",
                "年颜各少壮，发绿齿尚齐。我虽不能饮，君时醉如泥。",
                "政静筹画简，退食多相携。扫掠走马路，整顿射雉翳。",
                "春风二三月，柳密莺正啼。清河在门外，上与浮云齐。",
                "欹冠调玉琴，弹作松风哀。又弹明君怨，一去怨不回。",
                "感激坐者泣，起视雁行低。翻忧龙山雪，却杂胡沙飞。",
                "仲容铜琵琶，项直声凄凄。上贴金捍拨，画为承露鸡。",
                "君时卧掁触，劝客白玉杯。苦云年光疾，不饮将安归。",
                "我赏此言是，因循未能谐。君言中圣人，坐卧莫我违。",
                "榆荚乱不整，杨花飞相随。上有白日照，下有东风吹。",
                "青楼有美人，颜色如玫瑰。歌声入青云，所痛无良媒。",
                "少年苦不久，顾慕良难哉。徒令真珠肶，裛入珊瑚腮。",
                "君今且少安，听我苦吟诗。古诗何人作，老大徒伤悲。"
            ]
        },
        {
            "title": "李肱所遗画松诗书两纸得四十韵",
            "content": [
                "万草已凉露，开图披古松。青山遍沧海，此树生何峰。",
                "孤根邈无倚，直立撑鸿濛。端如君子身，挺若壮士胸。",
                "樛枝势夭矫，忽欲蟠拏空。又如惊螭走，默与奔云逢。",
                "孙枝擢细叶，旖旎狐裘茸。邹颠蓐发软，丽姬眉黛浓。",
                "视久眩目睛，倏忽变辉容。竦削正稠直，婀娜旋敷峰。",
                "又如洞房冷，翠被张穹笼。亦若暨罗女，平旦妆颜容。",
                "细疑袭气母，猛若争神功。燕雀固寂寂，雾露常冲冲。",
                "香兰愧伤暮，碧竹惭空中。可集呈瑞凤，堪藏行雨龙。",
                "淮山桂偃蹇，蜀郡桑重童。枝条亮眇脆，灵气何由同。",
                "昔闻咸阳帝，近说稽山侬。或著仙人号，或以大夫封。",
                "终南与清都，烟雨遥相通。安知夜夜意，不起西南风。",
                "美人昔清兴，重之犹月钟。宝笥十八九，香缇千万重。",
                "一旦鬼瞰室，稠叠张羉罿。赤羽中要害，是非皆匆匆。",
                "生如碧海月，死践霜郊蓬。平生握中玩，散失随奴童。",
                "我闻照妖镜，及与神剑锋。寓身会有地，不为凡物蒙。",
                "伊人秉兹图，顾眄择所从。而我何为者，开颜捧灵踪。",
                "报以漆鸣琴，悬之真珠栊。是时方暑夏，座内若严冬。",
                "忆昔谢四骑，学仙玉阳东。千株尽若此，路入琼瑶宫。",
                "口咏玄云歌，手把金芙蓉。浓蔼深霓袖，色映琅玕中。",
                "悲哉堕世网，去之若遗弓。形魄天坛上，海日高瞳瞳。",
                "终骑紫鸾归，持寄扶桑翁。"
            ]
        },
        {
            "title": "送从翁从东川弘农尚书幕",
            "content": [
                "大镇初更帅，嘉宾素见邀。使车无远近，归路更烟霄。",
                "稳放骅骝步，高安翡翠巢。御风知有在，去国肯无聊。",
                "早忝诸孙末，俱从小隐招。心悬紫云阁，梦断赤城标。",
                "素女悲清瑟，秦娥弄玉箫。山连玄圃近，水接绛河遥。",
                "岂意闻周铎，翻然慕舜韶。皆辞乔木去，远逐断蓬飘。",
                "薄俗谁其激，斯民已甚恌。鸾皇期一举，燕雀不相饶。",
                "敢共颓波远，因之内火烧。是非过别梦，时节惨惊飙。",
                "未至谁能赋，中干欲病痟。屡曾纡锦绣，勉欲报琼瑶。",
                "我恐霜侵鬓，君先绶挂腰。甘心与陈阮，挥手谢松乔。",
                "锦里差邻接，云台闭寂寥。一川虚月魄，万崦自芝苗。",
                "瘴雨泷间急，离魂峡外销。非关无烛夜，其奈落花朝。",
                "几处逢鸣佩，何筵不翠翘。蛮童骑象舞，江市卖鲛绡。",
                "南诏知非敌，西山亦屡骄。勿贪佳丽地，不为圣明朝。",
                "少减东城饮，时看北斗杓。莫因乖别久，遂逐岁寒凋。",
                "盛幕开高宴，将军问故僚。为言公玉季，早日弃渔樵。"
            ]
        },
        {
            "title": "河阳诗",
            "content": [
                "黄河摇溶天上来，玉楼影近中天台。龙头泻酒客寿杯，",
                "主人浅笑红玫瑰。梓泽东来七十里，长沟复堑埋云子。",
                "可惜秋眸一脔光，汉陵走马黄尘起。南浦老鱼腥古涎，",
                "真珠密字芙蓉篇。湘中寄到梦不到，衰容自去抛凉天。",
                "忆得蛟丝裁小卓，蛱蝶飞回木绵薄。绿绣笙囊不见人，",
                "一口红霞夜深嚼。幽兰泣露新香死，画图浅缥松溪水。",
                "楚丝微觉竹枝高，半曲新辞写绵纸。巴西夜市红守宫，",
                "后房点臂斑斑红。堤南渴雁自飞久，芦花一夜吹西风。",
                "晓帘串断蜻蜓翼，罗屏但有空青色。玉湾不钓三千年，",
                "莲房暗被蛟龙惜。湿银注镜井口平，鸾钗映月寒铮铮。",
                "不知桂树在何处，仙人不下双金茎。百尺相风插重屋，",
                "侧近嫣红伴柔绿。百劳不识对月郎，湘竹千条为一束。"
            ]
        },
        {
            "title": "大卤平后移家到永",
            "content": [
                "驱马绕河干，家山照露寒。依然五柳在，况值百花残。",
                "昔去惊投笔，今来分挂冠。不忧悬磬乏，乍喜覆盂安。",
                "甑破宁回顾，舟沉岂暇看。脱身离虎口，移疾就猪肝。",
                "鬓入新年白，颜无旧日丹。自悲秋获少，谁惧夏畦难。",
                "逸志忘鸿鹄，清香披蕙兰。还持一杯酒，坐想二公欢。"
            ]
        },
        {
            "title": "四年冬以退居蒲之永",
            "content": [
                "爱景人方乐，同雪候稍愆。徒闻周雅什，愿赋朔风篇。",
                "欲俟千箱庆，须资六出妍。咏留飞絮后，歌唱落梅前。",
                "庭树思琼蕊，妆楼认粉绵。瑞邀盈尺日，丰待两岐年。",
                "预约延枚酒，虚乘访戴船。映书孤志业，披氅阻神仙。",
                "几向霜阶步，频将月幌褰。玉京应已足，白屋但颙然。"
            ]
        },
        {
            "title": "四年冬以退居蒲之永",
            "content": [
                "旭日开晴色，寒空失素尘。绕墙全剥粉，傍井渐消银。",
                "刻兽摧盐虎，为山倒玉人。珠还犹照魏，璧碎尚留秦。",
                "落日惊侵昼，余光误惜春。檐冰滴鹅管，屋瓦镂鱼鳞。",
                "岭霁岚光坼，松暄翠粒新。拥林愁拂尽，著砌恐行频。",
                "焦寝忻无患，梁园去有因。莫能知帝力，空此荷平均。"
            ]
        },
        {
            "title": "和郑愚赠汝阳王孙家筝妓二十韵",
            "content": [
                "冰雾怨何穷，秦丝娇未已。寒空烟霞高，白日一万里。",
                "碧嶂愁不行，浓翠遥相倚。茜袖捧琼姿，皎日丹霞起。",
                "孤猿耿幽寂，西风吹白芷。回首苍梧深，女萝闭山鬼。",
                "荒郊白鳞断，别浦晴霞委。长彴压河心，白道连地尾。",
                "秦人昔富家，绿窗闻妙旨。鸿惊雁背飞，象床殊故里。",
                "因令五十丝，中道分宫徵。斗粟配新声，娣侄徒纤指。",
                "风流大堤上，怅望白门里。蠹粉实雌弦，灯光冷如水。",
                "羌管促蛮柱，从醉吴宫耳。满内不扫眉，君王对西子。",
                "初花惨朝露，冷臂凄愁髓。一曲送连钱，远别长于死。",
                "玉砌衔红兰，妆窗结碧绮。九门十二关，清晨禁桃李。"
            ]
        },
        {
            "title": "送千牛李将军赴阙五十韵",
            "content": [
                "照席琼枝秀，当年紫绶荣。班资古直阁，勋伐旧西京。",
                "在昔王纲紊，因谁国步清。如无一战霸，安有大横庚。",
                "内竖依凭切，凶门责望轻。中台终恶直，上将更要盟。",
                "丹陛祥烟灭，皇闱杀气横。喧阗众狙怒，容易八蛮惊。",
                "梼杌宽之久，防风戮不行。素来矜异类，此去岂亲征。",
                "舍鲁真非策，居邠未有名。曾无力牧御，宁待雨师迎。",
                "火箭侵乘石，云桥逼禁营。何时绝刁斗，不夜见欃枪。",
                "屡亦闻投鼠，谁其敢射鲸。世情休念乱，物议笑轻生。",
                "大卤思龙跃，苍梧失象耕。灵衣沾愧汗，仪马困阴兵。",
                "别馆兰薰酷，深宫蜡焰明。黄山遮舞态，黑水断歌声。",
                "纵未移周鼎，何辞免赵坑。空拳转斗地，数板不沈城。",
                "且欲凭神算，无因计力争。幽囚苏武节，弃市仲由缨。",
                "下殿言终验，增埤事早萌。蒸鸡殊减膳，屑麹异和羹。",
                "否极时还泰，屯余运果亨。流离几南渡，仓卒得西平。",
                "神鬼收昏黑，奸凶首满盈。官非督护贵，师以丈人贞。",
                "覆载还高下，寒暄急改更。马前烹莽卓，坛上揖韩彭。",
                "扈跸三才正，回军六合晴。此时惟短剑，仍世尽双旌。",
                "顾我由群从，逢君叹老成。庆流归嫡长，贻厥在名卿。",
                "隼击须当要，鹏抟莫问程。趋朝排玉座，出位泣金茎。",
                "幸藉梁园赋，叨蒙许氏评。中郎推贵婿，定远重时英。",
                "政已标三尚，人今伫一鸣。长刀悬月魄，快马骇星精。",
                "披豁惭深眷，睽离动素诚。蕙留春晼晚，松待岁峥嵘。",
                "异县期回雁，登时已饭鲭。去程风刺刺，别夜漏丁丁。",
                "庾信生多感，杨朱死有情。弦危中妇瑟，甲冷想夫筝。",
                "会与秦楼凤，俱听汉苑莺。洛川迷曲沼，烟月两心倾。"
            ]
        },
        {
            "title": "河内诗二首",
            "content": [
                "鼍鼓沉沉虬水咽，秦丝不上蛮弦绝。常娥衣薄不禁寒，",
                "蟾蜍夜艳秋河月。碧城冷落空蒙烟，帘轻幕重金钩栏。",
                "灵香不下两皇子，孤星直上相风竿。八桂林边九芝草，",
                "短襟小鬓相逢道。入门暗数一千春，愿去闰年留月小。",
                "栀子交加香蓼繁，停辛伫苦留待君。",
                "阊门日下吴歌远，陂路绿菱香满满。后溪暗起鲤鱼风，",
                "船旗闪断芙蓉干。轻身奉君畏身轻，双桡两桨樽酒清。",
                "莫因风雨罢团扇，此曲断肠惟北声。低楼小径城南道，",
                "犹自金鞍对芳草。"
            ]
        },
        {
            "title": "燕台四首·冬",
            "content": [
                "天东日出天西下，雌凤孤飞女龙寡。青溪白石不相望，",
                "堂中远甚苍梧野。冻壁霜华交隐起，芳根中断香心死。",
                "浪乘画舸忆蟾蜍，月娥未必婵娟子。楚管蛮弦愁一概，",
                "空城舞罢腰支在。当时欢向掌中销，桃叶桃根双姊妹。",
                "破鬟矮堕凌朝寒，白玉燕钗黄金蝉。风车雨马不持去，",
                "蜡烛啼红怨天曙。"
            ]
        },
        {
            "title": "燕台四首·秋",
            "content": [
                "月浪冲天天宇湿，凉蟾落尽疏星入。云屏不动掩孤嚬，",
                "西楼一夜风筝急。欲织相思花寄远，终日相思却相怨。",
                "但闻北斗声回环，不见长河水清浅。金鱼锁断红桂春，",
                "古时尘满鸳鸯茵。堪悲小苑作长道，玉树未怜亡国人。",
                "瑶琴愔愔藏楚弄，越罗冷薄金泥重。帘钩鹦鹉夜惊霜，",
                "唤起南云绕云梦。双珰丁丁联尺素，内记湘川相识处。",
                "歌唇一世衔雨看，可惜馨香手中故。"
            ]
        },
        {
            "title": "赠送前刘五经映三十四韵",
            "content": [
                "建国宜师古，兴邦属上庠。从来以儒戏，安得振朝纲。",
                "叔世何多难，兹基遂已亡。泣麟犹委吏，歌凤更佯狂。",
                "屋壁余无几，焚坑逮可伤。挟书秦二世，坏宅汉诸王。",
                "草草临盟誓，区区务富强。微茫金马署，狼藉斗鸡场。",
                "尽欲心无窍，皆如面正墙。惊疑豹文鼠，贪窃虎皮羊。",
                "南渡宜终否，西迁冀小康。策非方正士，贡绝孝廉郎。",
                "海鸟悲钟鼓，狙公畏服裳。多岐空扰扰，幽室竟伥伥。",
                "凝邈为时范，虚空作士常。何由羞五霸，直自呰三皇。",
                "别派驱杨墨，他镳并老庄。诗书资破冢，法制困探囊。",
                "周礼仍存鲁，隋师果禅唐。鼎新麾一举，革故法三章。",
                "星宿森文雅，风雷起退藏。缧囚为学切，掌故受经忙。",
                "夫子时之彦，先生迹未荒。褐衣终不召，白首兴难忘。",
                "感激殊非圣，栖迟到异粻。片辞褒有德，一字贬无良。",
                "燕地尊邹衍，西河重卜商。式闾真道在，拥彗信谦光。",
                "获预青衿列，叨来绛帐旁。虽从各言志，还要大为防。",
                "勿谓孤寒弃，深忧讦直妨。叔孙谗易得，盗跖暴难当。",
                "雁下秦云黑，蝉休陇叶黄。莫逾巾屦念，容许后升堂。"
            ]
        },
        {
            "title": "燕台四首·夏",
            "content": [
                "前阁雨帘愁不卷，后堂芳树阴阴见。石城景物类黄泉，",
                "夜半行郎空柘弹。绫扇唤风阊阖天，轻帷翠幕波渊旋。",
                "蜀魂寂寞有伴未，几夜瘴花开木棉。桂宫留影光难取，",
                "嫣薰兰破轻轻语。直教银汉堕怀中，未遣星妃镇来去。",
                "浊水清波何异源，济河水清黄河浑。安得薄雾起缃裙，",
                "手接云輧呼太君。"
            ]
        },
        {
            "title": "咏怀寄秘阁旧僚二十六韵",
            "content": [
                "年鬓日堪悲，衡茅益自嗤。攻文枯若木，处世钝如锤。",
                "敢忘垂堂戒，宁将暗室欺。悬头曾苦学，折臂反成医。",
                "仆御嫌夫懦，孩童笑叔痴。小男方嗜栗，幼女漫忧葵。",
                "遇炙谁先啖，逢齑即便吹。官衔同画饼，面貌乏凝脂。",
                "典籍将蠡测，文章若管窥。图形翻类狗，入梦肯非罴。",
                "自哂成书簏，终当咒酒卮。懒沾襟上血，羞镊镜中丝。",
                "橐籥言方喻，樗蒱齿讵知。事神徒惕虑，佞佛愧虚辞。",
                "曲艺垂麟角，浮名状虎皮。乘轩宁见宠，巢幕更逢危。",
                "礼俗拘嵇喜，侯王忻戴逵。途穷方结舌，静胜但支颐。",
                "粝食空弹剑，亨衢讵置锥。柏台成口号，芸阁暂肩随。",
                "悔逐迁莺伴，谁观择虱时。瓮间眠太率，床下隐何卑。",
                "奋迹登弘阁，摧心对董帷。校雠如有暇，松竹一相思。"
            ]
        },
        {
            "title": "燕台四首·春",
            "content": [
                "风光冉冉东西陌，几日娇魂寻不得。蜜房羽客类芳心，",
                "冶叶倡条遍相识。暖蔼辉迟桃树西，高鬟立共桃鬟齐。",
                "雄龙雌凤杳何许，絮乱丝繁天亦迷。醉起微阳若初曙，",
                "映帘梦断闻残语。愁将铁网罥珊瑚，海阔天翻迷处所。",
                "衣带无情有宽窄，春烟自碧秋霜白。研丹擘石天不知，",
                "愿得天牢锁冤魄。夹罗委箧单绡起，香肌冷衬琤琤珮。",
                "今日东风自不胜，化作幽光入西海。"
            ]
        },
        {
            "title": "柳枝五首",
            "content": [
                "花房与蜜脾，蜂雄蛱蝶雌。同时不同类，那复更相思。",
                "本是丁香树，春条结始生。玉作弹棋局，中心亦不平。",
                "嘉瓜引蔓长，碧玉冰寒浆。东陵虽五色，不忍值牙香。",
                "柳枝井上蟠，莲叶浦中干。锦鳞与绣羽，水陆有伤残。",
                "画屏绣步障，物物自成双。如何湖上望，只是见鸳鸯。"
            ]
        },
        {
            "title": "喜闻太原同院崔侍御台拜兼寄在台三二同年之",
            "content": [
                "鹏鱼何事遇屯同，云水升沉一会中。刘放未归鸡树老，",
                "邹阳新去兔园空。寂寥我对先生柳，赫奕君乘御史骢。",
                "若向南台见莺友，为传垂翅度春风。"
            ]
        },
        {
            "title": "哭遂州萧侍郎二十四韵",
            "content": [
                "遥作时多难，先令祸有源。初惊逐客议，旋骇党人冤。",
                "密侍荣方入，司刑望愈尊。皆因优诏用，实有谏书存。",
                "苦雾三辰没，穷阴四塞昏。虎威狐更假，隼击鸟逾喧。",
                "徒欲心存阙，终遭耳属垣。遗音和蜀魄，易箦对巴猿。",
                "有女悲初寡，无男泣过门。朝争屈原草，庙馁莫敖魂。",
                "迥阁伤神峻，长江极望翻。青云宁寄意，白骨始沾恩。",
                "早岁思东阁，为邦属故园。登舟惭郭泰，解榻愧陈蕃。",
                "分以忘年契，情犹锡类敦。公先真帝子，我系本王孙。",
                "啸傲张高盖，从容接短辕。秋吟小山桂，春醉后堂萱。",
                "自叹离通籍，何尝忘叫阍。不成穿圹入，终拟上书论。",
                "多士还鱼贯，云谁正骏奔。暂能诛倏忽，长与问乾坤。",
                "蚁漏三泉路，螀啼百草根。始知同泰讲，徼福是虚言。"
            ]
        },
        {
            "title": "和马郎中移白菊见示",
            "content": [
                "陶诗只采黄金实，郢曲新传白雪英。素色不同篱下发，",
                "繁花疑自月中生。浮杯小摘开云母，带露全移缀水精。",
                "偏称含香五字客，从兹得地始芳荣。"
            ]
        },
        {
            "title": "和刘评事永乐闲居见寄",
            "content": [
                "白社幽闲君暂居，青云器业我全疏。看封谏草归鸾掖，",
                "尚贲衡门待鹤书。莲耸碧峰关路近，荷翻翠扇水堂虚。",
                "自探典籍忘名利，欹枕时惊落蠹鱼。"
            ]
        },
        {
            "title": "春日寄怀",
            "content": [
                "世间荣落重逡巡，我独丘园坐四春。纵使有花兼有月，",
                "可堪无酒又无人。青袍似草年年定，白发如丝日日新。",
                "欲逐风波千万里，未知何路到龙津。"
            ]
        },
        {
            "title": "人日即事",
            "content": [
                "文王喻复今朝是，子晋吹笙此日同。舜格有苗旬太远，",
                "周称流火月难穷。镂金作胜传荆俗，翦彩为人起晋风。",
                "独想道衡诗思苦，离家恨得二年中。"
            ]
        },
        {
            "title": "和人题真娘墓",
            "content": [
                "虎丘山下剑池边，长遣游人叹逝川。罥树断丝悲舞席，",
                "出云清梵想歌筵。柳眉空吐效颦叶，榆荚还飞买笑钱。",
                "一自香魂招不得，只应江上独婵娟。"
            ]
        },
        {
            "title": "赠别前蔚州契苾使君",
            "content": [
                "何年部落到阴陵，奕世勤王国史称。夜卷牙旗千帐雪，",
                "朝飞羽骑一河冰。蕃儿襁负来青冢，狄女壶浆出白登。",
                "日晚鸊鹈泉畔猎，路人遥识郅都鹰。"
            ]
        },
        {
            "title": "喜雪",
            "content": [
                "朔雪自龙沙，呈祥势可嘉。有田皆种玉，无树不开花。",
                "班扇慵裁素，曹衣讵比麻。鹅归逸少宅，鹤满令威家。",
                "寂寞门扉掩，依稀履迹斜。人疑游面市，马似困盐车。",
                "洛水妃虚妒，姑山客漫夸。联辞虽许谢，和曲本惭巴。",
                "粉署闱全隔，霜台路正赊。此时倾贺酒，相望在京华。"
            ]
        },
        {
            "title": "自桂林奉使江陵途中感怀寄献尚书",
            "content": [
                "下客依莲幕，明公念竹林。纵然膺使命，何以奉徽音。",
                "投刺虽伤晚，酬恩岂在今。迎来新琐闼，从到碧瑶岑。",
                "水势初知海，天文始识参。固惭非贾谊，惟恐后陈琳。",
                "前席惊虚辱，华樽许细斟。尚怜秦痔苦，不遣楚醪沈。",
                "既载从戎笔，仍披选胜襟。泷通伏波柱，帘对有虞琴。",
                "宅与严城接，门藏别岫深。阁凉松冉冉，堂静桂森森。",
                "社内容周续，乡中保展禽。白衣居士访，乌帽逸人寻。",
                "佞佛将成传，耽书或类淫。长怀五羖赎，终著九州箴。",
                "良讯封鸳绮，余光借玳簪。张衡愁浩浩，沈约瘦愔愔。",
                "芦白疑粘鬓，枫丹欲照心。归期无雁报，旅抱有猿侵。",
                "短日安能驻，低云只有阴。乱鸦冲晒网，寒女簇遥砧。",
                "东道违宁久，西园望不禁。江生魂黯黯，泉客泪涔涔。",
                "逸翰应藏法，高辞肯浪吟。数须传庾翼，莫独与卢谌。",
                "假寐凭书簏，哀吟叩剑镡。未尝贪偃息，那复议登临。",
                "彼美回清镜，其谁受曲针。人皆向燕路，无乃费黄金。"
            ]
        },
        {
            "title": "赠田叟",
            "content": [
                "荷筱衰翁似有情，相逢携手绕村行。烧畬晓映远山色，",
                "伐树暝传深谷声。鸥鸟忘机翻浃洽，交亲得路昧平生。",
                "抚躬道地诚感激，在野无贤心自惊。"
            ]
        },
        {
            "title": "过故府中武威公交城旧庄感事",
            "content": [
                "信陵亭馆接郊畿，幽象遥通晋水祠。日落高门喧燕雀，",
                "风飘大树撼熊罴。新蒲似笔思投日，芳草如茵忆吐时。",
                "山下只今黄绢字，泪痕犹堕六州儿。"
            ]
        },
        {
            "title": "奉同诸公题河中任中丞新创河亭四韵之作",
            "content": [
                "万里谁能访十洲，新亭云构压中流。河鲛纵玩难为室，",
                "海蜃遥惊耻化楼。左右名山穷远目，东西大道锁轻舟。",
                "独留巧思传千古，长与蒲津作胜游。"
            ]
        },
        {
            "title": "水斋",
            "content": [
                "多病欣依有道邦，南塘宴起想秋江。卷帘飞燕还拂水，",
                "开户暗虫犹打窗。更阅前题已披卷，仍斟昨夜未开缸。",
                "谁人为报故交道，莫惜鲤鱼时一双。"
            ]
        },
        {
            "title": "行次昭应",
            "content": [
                "将军大旆扫狂童，诏选名贤赞武功。暂逐虎牙临故绛，",
                "远含鸡舌过新丰。鱼游沸鼎知无日，鸟覆危巢岂待风。",
                "早勒勋庸燕石上，伫光纶綍汉廷中。"
            ]
        },
        {
            "title": "戊辰会静中出贻同志二十韵",
            "content": [
                "大道谅无外，会越自登真。丹元子何索，在己莫问邻。",
                "蒨璨玉琳华，翱翔九真君。戏掷万里火，聊召六甲旬。",
                "瑶简被灵诰，持符开七门。金铃摄群魔，绛节何兟兟。",
                "吟弄东海若，笑倚扶桑春。三山诚迥视，九州扬一尘。",
                "我本玄元胄，禀华由上津。中迷鬼道乐，沉为下土民。",
                "托质属太阴，炼形复为人。誓将覆宫泽，安此真与神。",
                "龟山有慰荐，南真为弥纶。玉管会玄圃，火枣承天姻。",
                "科车遏故气，侍香传灵氛。飘飖被青霓，婀娜佩紫纹。",
                "林洞何其微，下仙不与群。丹泥因未控，万劫犹逡巡。",
                "荆芜既以薙，舟壑永无湮。相期保妙命，腾景侍帝宸。"
            ]
        },
        {
            "title": "登霍山驿楼",
            "content": [
                "庙列前峰迥，楼开四望穷。岭鼷岚色外，陂雁夕阳中。",
                "弱柳千条露，衰荷一面风。壶关有狂孽，速继老生功。"
            ]
        },
        {
            "title": "寓目",
            "content": [
                "园桂悬心碧，池莲饫眼红。此生真远客，几别即衰翁。",
                "小幌风烟入，高窗雾雨通。新知他日好，锦瑟傍朱栊。"
            ]
        },
        {
            "title": "赋得桃李无言",
            "content": [
                "夭桃花正发，秾李蕊方繁。应候非争艳，成蹊不在言。",
                "静中霞暗吐，香处雪潜翻。得意摇风态，含情泣露痕。",
                "芬芳光上苑，寂默委中园。赤白徒自许，幽芳谁与论。"
            ]
        },
        {
            "title": "寄和水部马",
            "content": [
                "仙郎倦去心，郑驿暂登临。水色潇湘阔，沙程朔漠深。",
                "鹢舟时往复，鸥鸟恣浮沉。更想逢归马，悠悠岳树阴。"
            ]
        },
        {
            "title": "题道静院，院",
            "content": [
                "紫府丹成化鹤群，青松手植变龙文。壶中别有仙家日，",
                "岭上犹多隐士云。独坐遗芳成故事，褰帷旧貌似元君。",
                "自怜筑室灵山下，徒望朝岚与夕曛。"
            ]
        },
        {
            "title": "题小松",
            "content": [
                "怜君孤秀植庭中，细叶轻阴满座风。桃李盛时虽寂寞，",
                "雪霜多后始青葱。一年几变枯荣事，百尺方资柱石功。",
                "为谢西园车马客，定悲摇落尽成空。"
            ]
        },
        {
            "title": "河清与赵氏昆季宴集得拟杜工部",
            "content": [
                "胜概殊江右，佳名逼渭川。虹收青嶂雨，鸟没夕阳天。",
                "客鬓行如此，沧波坐渺然。此中真得地，漂荡钓鱼船。"
            ]
        },
        {
            "title": "子直晋昌李花",
            "content": [
                "吴馆何时熨，秦台几夜熏。绡轻谁解卷，香异自先闻。",
                "月里谁无姊，云中亦有君。樽前见飘荡，愁极客襟分。"
            ]
        },
        {
            "title": "归来",
            "content": [
                "旧隐无何别，归来始更悲。难寻白道士，不见惠禅师。",
                "草径虫鸣急，沙渠水下迟。却将波浪眼，清晓对红梨。"
            ]
        },
        {
            "title": "东南",
            "content": [
                "东南一望日中乌，欲逐羲和去得无。",
                "且向秦楼棠树下，每朝先觅照罗敷。"
            ]
        },
        {
            "title": "寓兴",
            "content": [
                "薄宦仍多病，从知竟远游。谈谐叨客礼，休浣接冥搜。",
                "树好频移榻，云奇不下楼。岂关无景物，自是有乡愁。"
            ]
        },
        {
            "title": "访隐",
            "content": [
                "路到层峰断，门依老树开。月从平楚转，泉自上方来。",
                "薤白罗朝馔，松黄暖夜杯。相留笑孙绰，空解赋天台。"
            ]
        },
        {
            "title": "饯席重送从叔余之梓州",
            "content": [
                "莫叹万重山，君还我未还。武关犹怅望，何况百牢关。"
            ]
        },
        {
            "title": "江上忆严五广林",
            "content": [
                "征南幕下带长刀，梦笔深藏五色毫。",
                "逢著澄江不敢咏，镇西留与谢功曹。"
            ]
        },
        {
            "title": "天平公座中呈令狐令",
            "content": [
                "罢执霓旌上醮坛，慢妆娇树水晶盘。更深欲诉蛾眉敛，",
                "衣薄临醒玉艳寒。白足禅僧思败道，青袍御史拟休官。",
                "虽然同是将军客，不敢公然子细看。"
            ]
        },
        {
            "title": "送丰都李尉",
            "content": [
                "万古商於地，凭君泣路岐。固难寻绮季，可得信张仪。",
                "雨气燕先觉，叶阴蝉遽知。望乡尤忌晚，山晚更参差。"
            ]
        },
        {
            "title": "嘲桃",
            "content": [
                "无赖夭桃面，平时露井东。春风为开了，却拟笑春风。"
            ]
        },
        {
            "title": "赠司勋杜十三员外",
            "content": [
                "杜牧司勋字牧之，清秋一首杜秋诗。前身应是梁江总，",
                "名总还曾字总持。心铁已从干镆利，鬓丝休叹雪霜垂。",
                "汉江远吊西江水，羊祜韦丹尽有碑。"
            ]
        },
        {
            "title": "僧院牡丹",
            "content": [
                "薄叶风才倚，枝轻雾不胜。开先如避客，色浅为依僧。",
                "粉壁正荡水，缃帏初卷灯。倾城惟待笑，要裂几多缯。"
            ]
        },
        {
            "title": "九日",
            "content": [
                "曾共山翁把酒时，霜天白菊绕阶墀。十年泉下无人问，",
                "九日樽前有所思。不学汉臣栽苜蓿，空教楚客咏江蓠。",
                "郎君官贵施行马，东阁无因再得窥。"
            ]
        },
        {
            "title": "送阿龟归华",
            "content": [
                "草堂归意背烟萝，黄绶垂腰不奈何。",
                "因汝华阳求药物，碧松根下茯苓多。"
            ]
        },
        {
            "title": "四皓庙",
            "content": [
                "本为留侯慕赤松，汉庭方识紫芝翁。",
                "萧何只解追韩信，岂得虚当第一功。"
            ]
        },
        {
            "title": "九月於东逢雪",
            "content": [
                "举家忻共报，秋雪堕前峰。岭外他年忆，於东此日逢。",
                "粒轻还自乱，花薄未成重。岂是惊离鬓，应来洗病容。"
            ]
        },
        {
            "title": "高花",
            "content": [
                "花将人共笑，篱外露繁枝。宋玉临江宅，墙低不碍窥。"
            ]
        },
        {
            "title": "效长吉",
            "content": [
                "长长汉殿眉，窄窄楚宫衣。镜好鸾空舞，帘疏燕误飞。",
                "君王不可问，昨夜约黄归。"
            ]
        },
        {
            "title": "夜出西溪",
            "content": [
                "东府忧春尽，西溪许日曛。月澄新涨水，星见欲销云。",
                "柳好休伤别，松高莫出群。军书虽倚马，犹未当能文。"
            ]
        },
        {
            "title": "咏云",
            "content": [
                "捧月三更断，藏星七夕明。才闻飘迥路，旋见隔重城。",
                "潭暮随龙起，河秋压雁声。只应惟宋玉，知是楚神名。"
            ]
        },
        {
            "title": "故番禺侯以赃罪致不",
            "content": [
                "饮鸩非君命，兹身亦厚亡。江陵从种橘，交广合投香。",
                "不见千金子，空余数仞墙。杀人须显戮，谁举汉三章。"
            ]
        },
        {
            "title": "南山赵行",
            "content": [
                "莲幕遥临黑水津，櫜鞬无事但寻春。",
                "梁王司马非孙武，且免宫中斩美人。"
            ]
        },
        {
            "title": "过故崔兖海宅与崔明秀才话旧因寄旧僚杜赵李",
            "content": [
                "绛帐恩如昨，乌衣事莫寻。诸生空会葬，旧掾已华簪。",
                "共入留宾驿，俱分市骏金。莫凭无鬼论，终负托孤心。"
            ]
        },
        {
            "title": "念远",
            "content": [
                "日月淹秦甸，江湖动越吟。苍桐应露下，白阁自云深。",
                "皎皎非鸾扇，翘翘失凤簪。床空鄂君被，杵冷女媭砧。",
                "北思惊沙雁，南情属海禽。关山已摇落，天地共登临。"
            ]
        },
        {
            "title": "幽人",
            "content": [
                "丹灶三年火，苍崖万岁藤。樵归说逢虎，棋罢正留僧。",
                "星斗同秦分，人烟接汉陵。东流清渭苦，不尽照衰兴。"
            ]
        },
        {
            "title": "戏赠张书记",
            "content": [
                "别馆君孤枕，空庭我闭关。池光不受月，野气欲沉山。",
                "星汉秋方会，关河梦几还。危弦伤远道，明镜惜红颜。",
                "古木含风久，平芜尽日闲。心知两愁绝，不断若寻环。"
            ]
        },
        {
            "title": "撰彭阳公志文毕有感",
            "content": [
                "延陵留表墓，岘首送沈碑。敢伐不加点，犹当无愧辞。",
                "百生终莫报，九死谅难追。待得生金后，川原亦几移。"
            ]
        },
        {
            "title": "城外",
            "content": [
                "露寒风定不无情，临水当山又隔城。",
                "未必明时胜蚌蛤，一生长共月亏盈。"
            ]
        },
        {
            "title": "柳",
            "content": [
                "江南江北雪初消，漠漠轻黄惹嫩条。",
                "灞岸已攀行客手，楚宫先骋舞姬腰。",
                "清明带雨临官道，晚日含风拂野桥。",
                "如线如丝正牵恨，王孙归路一何遥。"
            ]
        },
        {
            "title": "夜冷",
            "content": [
                "树绕池宽月影多，村砧坞笛隔风萝。",
                "西亭翠被余香薄，一夜将愁向败荷。"
            ]
        },
        {
            "title": "月",
            "content": [
                "过水穿楼触处明，藏人带树远含清。",
                "初生欲缺虚惆怅，未必圆时即有情。"
            ]
        },
        {
            "title": "摇落",
            "content": [
                "摇落伤年日，羁留念远心。水亭吟断续，月幌梦飞沉。",
                "古木含风久，疏萤怯露深。人闲始遥夜，地迥更清砧。",
                "结爱曾伤晚，端忧复至今。未谙沧海路，何处玉山岑。",
                "滩激黄牛暮，云屯白帝阴。遥知沾洒意，不减欲分襟。"
            ]
        },
        {
            "title": "赠赵协律皙",
            "content": [
                "俱识孙公与谢公，二年歌哭处还同。已叨邹马声华末，",
                "更共刘卢族望通。南省恩深宾馆在，东山事往妓楼空。",
                "不堪岁暮相逢地，我欲西征君又东。"
            ]
        },
        {
            "title": "所居永",
            "content": [
                "甘膏滴滴是精诚，昼夜如丝一尺盈。",
                "只怪闾阎喧鼓吹，邑人同报朿长生。"
            ]
        },
        {
            "title": "和韦潘",
            "content": [
                "桂含爽气三秋首，蓂吐中旬二叶新。",
                "正是澄江如练处，玄晖应喜见诗人。"
            ]
        },
        {
            "title": "戏题赠稷山驿吏王全",
            "content": [
                "绛台驿吏老风尘，耽酒成仙几十春。",
                "过客不劳询甲子，惟书亥字与时人。"
            ]
        },
        {
            "title": "寒食行次冷泉驿",
            "content": [
                "驿途仍近节，旅宿倍思家。独夜三更月，空庭一树花。",
                "介山当驿秀，汾水绕关斜。自怯春寒苦，那堪禁火赊。"
            ]
        },
        {
            "title": "南潭上亭宴集以疾后至因而抒情",
            "content": [
                "马卿聊应召，谢傅已登山。歌发百花外，乐调深竹间。",
                "鹢舟萦远岸，鱼钥启重关。莺蝶如相引，烟萝不暇攀。",
                "佳人启玉齿，上客颔朱颜。肯念沉痾士，俱期倒载还。"
            ]
        },
        {
            "title": "永乐县所居一",
            "content": [
                "手种悲陈事，心期玩物华。柳飞彭泽雪，桃散武陵霞。",
                "枳嫩栖鸾叶，桐香待凤花。绶藤萦弱蔓，袍草展新芽。",
                "学植功虽倍，成蹊迹尚赊。芳年谁共玩，终老邵平瓜。"
            ]
        },
        {
            "title": "赋得月照冰池",
            "content": [
                "皓月方离海，坚冰正满池。金波双激射，璧彩两参差。",
                "影占徘徊处，光含的皪时。高低连素色，上下接清规。",
                "顾兔飞难定，潜鱼跃未期。鹊惊俱欲绕，狐听始无疑。",
                "似镜将盈手，如霜恐透肌。独怜游玩意，达晓不知疲。"
            ]
        },
        {
            "title": "寄华岳孙逸人",
            "content": [
                "灵岳几千仞，老松逾百寻。攀崖仍蹑壁，啖叶复眠阴。",
                "海上呼三岛，斋中戏五禽。唯应逢阮籍，长啸作鸾音。"
            ]
        },
        {
            "title": "过姚孝子庐偶书",
            "content": [
                "拱木临周道，荒庐积古苔。鱼因感姜出，鹤为吊陶来。",
                "两鬓蓬常乱，双眸血不开。圣朝敦尔类，非独路人哀。"
            ]
        },
        {
            "title": "偶题二首",
            "content": [
                "小亭闲眠微醉消，山榴海柏枝相交。",
                "水文簟上琥珀枕，傍有堕钗双翠翘。",
                "清月依微香露轻，曲房小院多逢迎。",
                "春丛定见饶栖鸟，饮罢莫持红烛行。"
            ]
        },
        {
            "title": "幽居冬暮",
            "content": [
                "羽翼摧残日，郊园寂寞时。晓鸡惊树雪，寒鹜守冰池。",
                "急景忽云暮，颓年浸已衰。如何匡国分，不与夙心期。"
            ]
        },
        {
            "title": "灵仙阁晚眺寄郓州韦评事",
            "content": [
                "愚公方住谷，仁者本依山。共誓林泉志，胡为尊俎间。",
                "华莲开菡萏，荆玉刻孱颜。爽气临周道，岚光入汉关。",
                "满壶从蚁泛，高阁已苔斑。想就安车召，宁期负矢还。",
                "潘游全璧散，郭去半舟闲。定笑幽人迹，鸿轩不可攀。"
            ]
        },
        {
            "title": "七夕偶题",
            "content": [
                "宝婺摇珠佩，常娥照玉轮。灵归天上匹，巧遗世间人。",
                "花果香千户，笙竽滥四邻。明朝晒犊鼻，方信阮家贫。"
            ]
        },
        {
            "title": "秋日晚思",
            "content": [
                "桐槿日零落，雨余方寂寥。枕寒庄蝶去，窗冷胤萤销。",
                "取适琴将酒，忘名牧与樵。平生有游旧，一一在烟霄。"
            ]
        },
        {
            "title": "景阳宫井双桐",
            "content": [
                "秋港菱花干，玉盘明月蚀。血渗两枯心，情多去未得。",
                "徒经白门伴，不见丹山客。未待刻作人，愁多有魂魄。",
                "谁将玉盘与，不死翻相误。天更阔于江，孙枝觅郎主。",
                "昔妒邻宫槐，道类双眉敛。今日繁红樱，抛人占长簟。",
                "翠襦不禁绽，留泪啼天眼。寒灰劫尽问方知，",
                "石羊不去谁相绊。"
            ]
        },
        {
            "title": "海上谣",
            "content": [
                "桂水寒于江，玉兔秋冷咽。海底觅仙人，香桃如瘦骨。",
                "紫鸾不肯舞，满翅蓬山雪。借得龙堂宽，晓出揲云发。",
                "刘郎旧香炷，立见茂陵树。云孙帖帖卧秋烟，",
                "上元细字如蚕眠。"
            ]
        },
        {
            "title": "宫中曲",
            "content": [
                "云母滤宫月，夜夜白于水。赚得羊车来，低扇遮黄子。",
                "水精不觉冷，自刻鸳鸯翅。蚕缕茜香浓，正朝缠左臂。",
                "巴笺两三幅，满写承恩字。欲得识青天，昨夜苍龙是。"
            ]
        },
        {
            "title": "日高",
            "content": [
                "镀镮故锦縻轻拖，玉筏不动便门锁。水精眠梦是何人，",
                "栏药日高红髲",
                "髟我。飞香上云春诉天，云梯十二门九关。",
                "轻身灭影何可望，粉蛾帖死屏风上。"
            ]
        },
        {
            "title": "射鱼曲",
            "content": [
                "思牢弩箭磨青石，绣额蛮渠三虎力。寻潮背日伺泅鳞，",
                "贝阙夜移鲸失色。纤纤粉簳馨香饵，绿鸭回塘养龙水。",
                "含冰汉语远于天，何由回作金盘死。"
            ]
        },
        {
            "title": "漫成五章",
            "content": [
                "沈宋裁辞矜变律，王杨落笔得良朋。",
                "当时自谓宗师妙，今日惟观对属能。",
                "李杜操持事略齐，三才万象共端倪。",
                "集仙殿与金銮殿，可是苍蝇惑曙鸡。",
                "生儿古有孙征虏，嫁女今无王右军。",
                "借问琴书终一世，何如旗盖仰三分。",
                "代北偏师衔使节，关中裨将建行台。",
                "不妨常日饶轻薄，且喜临戎用草莱。",
                "郭令素心非黩武，韩公本意在和戎。",
                "两都耆旧偏垂泪，临老中原见朔风。"
            ]
        },
        {
            "title": "江村题壁",
            "content": [
                "沙岸竹森森，维艄听越禽。数家同老寿，一径自阴深。",
                "喜客尝留橘，应官说采金。倾壶真得地，爱日静霜砧。"
            ]
        },
        {
            "title": "春宵自遣",
            "content": [
                "地胜遗尘事，身闲念岁华。晚晴风过竹，深夜月当花。",
                "石乱知泉咽，苔荒任径斜。陶然恃琴酒，忘却在山家。"
            ]
        },
        {
            "title": "题李上谟壁",
            "content": [
                "旧著思玄赋，新编杂拟诗。江庭犹近别，山舍得幽期。",
                "嫩割周颙韭，肥烹鲍照葵。饱闻南烛酒，仍及拨醅时。"
            ]
        },
        {
            "title": "即日",
            "content": [
                "桂林闻旧说，曾不异炎方。山响匡床语，花飘度腊香。",
                "几时逢雁足，著处断猿肠。独抚青青桂，临城忆雪霜。"
            ]
        },
        {
            "title": "闲游",
            "content": [
                "危亭题竹粉，曲沼嗅荷花。数日同携酒，平明不在家。",
                "寻幽殊未极，得句总堪夸。强下西楼去，西楼倚暮霞。"
            ]
        },
        {
            "title": "奉寄安国大师兼简子蒙",
            "content": [
                "忆奉莲花座，兼闻贝叶经。岩光分蜡屐，涧响入铜瓶。",
                "日下徒推鹤，天涯正对萤。鱼山羡曹植，眷属有文星。"
            ]
        },
        {
            "title": "钧天",
            "content": [
                "上帝钧天会众灵，昔人因梦到青冥。",
                "伶伦吹裂孤生竹，却为知音不得听。"
            ]
        },
        {
            "title": "寄恼韩同年二首",
            "content": [
                "帘外辛夷定已开，开时莫放艳阳回。",
                "年华若到经风雨，便是胡僧话劫灰。",
                "龙山晴雪凤楼霞，洞里迷人有几家。",
                "我为伤春心自醉，不劳君劝石榴花。"
            ]
        },
        {
            "title": "县中恼饮席",
            "content": [
                "晚醉题诗赠物华，罢吟还醉忘归家。",
                "若无江氏五色笔，争奈河阳一县花。"
            ]
        },
        {
            "title": "送王十三校书分司",
            "content": [
                "多少分曹掌秘文，洛阳花雪梦随君。",
                "定知何逊缘联句，每到城东忆范云。"
            ]
        },
        {
            "title": "池边",
            "content": [
                "玉管葭灰细细吹，流莺上下燕参差。",
                "日西千绕池边树，忆把枯条撼雪时。"
            ]
        },
        {
            "title": "奉和太原公送前杨秀才戴兼招杨正字戎",
            "content": [
                "潼关地接古弘农，万里高飞雁与鸿。桂树一枝当白日，",
                "芸香三代继清风。仙舟尚惜乖双美，彩服何由得尽同。",
                "谁惮士龙多笑疾，美髭终类晋司空。"
            ]
        },
        {
            "title": "韩同年新居饯韩西迎家室戏赠",
            "content": [
                "籍籍征西万户侯，新缘贵婿起朱楼。一名我漫居先甲，",
                "千骑君翻在上头。云路招邀回彩凤，天河迢递笑牵牛。",
                "南朝禁脔无人近，瘦尽琼枝咏四愁。"
            ]
        },
        {
            "title": "宋玉",
            "content": [
                "何事荆台百万家，惟教宋玉擅才华。楚辞已不饶唐勒，",
                "风赋何曾让景差。落日渚宫供观阁，开年云梦送烟花。",
                "可怜庾信寻荒径，犹得三朝托后车。"
            ]
        },
        {
            "title": "随师东",
            "content": [
                "东征日调万黄金，几竭中原买斗心。军令未闻诛马谡，",
                "捷书惟是报孙歆。但须鸑鷟巢阿阁，岂假鸱鸮在泮林。",
                "可惜前朝玄菟郡，积骸成莽阵云深。"
            ]
        },
        {
            "title": "写意",
            "content": [
                "燕雁迢迢隔上林，高秋望断正长吟。人间路有潼江险，",
                "天外山惟玉垒深。日向花间留返照，云从城上结层阴。",
                "三年已制思乡泪，更入新年恐不禁。"
            ]
        },
        {
            "title": "井络",
            "content": [
                "井络天彭一掌中，漫夸天设剑为峰。阵图东聚燕江石，",
                "边柝西悬雪岭松。堪叹故君成杜宇，可能先主是真龙。",
                "将来为报奸雄辈，莫向金牛访旧踪。"
            ]
        },
        {
            "title": "当句有对",
            "content": [
                "密迩平阳接上兰，秦楼鸳瓦汉宫盘。池光不定花光乱，",
                "日气初涵露气干。但觉游蜂饶舞蝶，岂知孤凤忆离鸾。",
                "三星自转三山远，紫府程遥碧落宽。"
            ]
        },
        {
            "title": "汉南书事",
            "content": [
                "西师万众几时回，哀痛天书近已裁。文吏何曾重刀笔，",
                "将军犹自舞轮台。几时拓土成王道，从古穷兵是祸胎。",
                "陛下好生千万寿，玉楼长御白云杯。"
            ]
        },
        {
            "title": "子初郊墅",
            "content": [
                "看山对酒君思我，听鼓离城我访君。腊雪已添墙下水，",
                "斋钟不散槛前云。阴移竹柏浓还淡，歌杂渔樵断更闻。",
                "亦拟村南买烟舍，子孙相约事耕耘。"
            ]
        },
        {
            "title": "览古",
            "content": [
                "莫恃金汤忽太平，草间霜露古今情。空糊赪壤真何益，",
                "欲举黄旗竟未成。长乐瓦飞随水逝，景阳钟堕失天明。",
                "回头一吊箕山客，始信逃尧不为名。"
            ]
        },
        {
            "title": "复至裴明府所居",
            "content": [
                "伊人卜筑自幽深，桂巷杉篱不可寻。柱上雕虫对书字，",
                "槽中瘦马仰听琴。求之流辈岂易得，行矣关山方独吟。",
                "赊取松醪一斗酒，与君相伴洒烦襟。"
            ]
        },
        {
            "title": "赠郑谠处士",
            "content": [
                "浪迹江湖白发新，浮云一片是吾身。寒归山观随棋局，",
                "暖入汀洲逐钓轮。越桂留烹张翰鲙，蜀姜供煮陆机莼。",
                "相逢一笑怜疏放，他日扁舟有故人。"
            ]
        },
        {
            "title": "汴上送李郢之苏州",
            "content": [
                "人高诗苦滞夷门，万里梁王有旧园。烟幌自应怜白纻，",
                "月楼谁伴咏黄昏。露桃涂颊依苔井，风柳夸腰住水村。",
                "苏小小坟今在否，紫兰香径与招魂。"
            ]
        },
        {
            "title": "雨中长乐水馆送赵十五滂不及",
            "content": [
                "碧云东去雨云西，苑路高高驿路低。",
                "秋水绿芜终尽分，夫君太骋锦障泥。"
            ]
        },
        {
            "title": "访人不遇留别馆",
            "content": [
                "卿卿不惜锁窗春，去作长楸走马身。",
                "闲倚绣帘吹柳絮，日高深院断无人。"
            ]
        },
        {
            "title": "月夜重寄宋华阳姊妹",
            "content": [
                "偷桃窃药事难兼，十二城中锁彩蟾。",
                "应共三英同夜赏，玉楼仍是水精帘。"
            ]
        },
        {
            "title": "效徐陵体赠更衣",
            "content": [
                "密帐真珠络，温帏翡翠装。楚腰知便宠，宫眉正斗强。",
                "结带悬栀子，绣领刺鸳鸯。轻寒衣省夜，金斗熨沈香。"
            ]
        },
        {
            "title": "齐梁晴云",
            "content": [
                "缓逐烟波起，如妒柳绵飘。故临飞阁度，欲入回陂销。",
                "萦歌怜画扇，敞景弄柔条。更奈天南位，牛渚宿残宵。"
            ]
        },
        {
            "title": "房中曲",
            "content": [
                "蔷薇泣幽素，翠带花钱小。娇郎痴若云，抱日西帘晓。",
                "枕是龙宫石，割得秋波色。玉簟失柔肤，但见蒙罗碧。",
                "忆得前年春，未语含悲辛。归来已不见，锦瑟长于人。",
                "今日涧底松，明日山头檗。愁到天池翻，相看不相识。"
            ]
        },
        {
            "title": "赠句芒神",
            "content": [
                "佳期不定春期赊，春物夭阏兴咨嗟。",
                "愿得句芒索青女，不教容易损年华。"
            ]
        },
        {
            "title": "槿花",
            "content": [
                "风露凄凄秋景繁，可怜荣落在朝昏。",
                "未央宫里三千女，但保红颜莫保恩。"
            ]
        },
        {
            "title": "任弘农尉献州刺史乞假还京",
            "content": [
                "黄昏封印点刑徒，愧负荆山入座隅。",
                "却羡卞和双刖足，一生无复没阶趋。"
            ]
        },
        {
            "title": "樱桃花下",
            "content": [
                "流莺舞蝶两相欺，不取花芳正结时。",
                "他日未开今日谢，嘉辰长短是参差。"
            ]
        },
        {
            "title": "故驿迎吊故桂府常侍有感",
            "content": [
                "饥乌翻树晚鸡啼，泣过秋原没马泥。",
                "二纪征南恩与旧，此时丹旐玉山西。"
            ]
        },
        {
            "title": "昨日",
            "content": [
                "昨日紫姑神去也，今朝青鸟使来赊。未容言语还分散，",
                "少得团圆足怨嗟。二八月轮蟾影破，十三弦柱雁行斜。",
                "平明钟后更何事，笑倚墙边梅树花。"
            ]
        },
        {
            "title": "病中早访招国李十将军遇挈家游曲江",
            "content": [
                "十顷平波溢岸清，病来惟梦此中行。",
                "相如未是真消渴，犹放沱江过锦城。"
            ]
        },
        {
            "title": "梓州罢吟寄同舍",
            "content": [
                "不拣花朝与雪朝，五年从事霍嫖姚。君缘接座交珠履，",
                "我为分行近翠翘。楚雨含情皆有托，漳滨卧病竟无憀。",
                "长吟远下燕台去，惟有衣香染未销。"
            ]
        },
        {
            "title": "昭肃皇帝挽歌辞三首",
            "content": [
                "九县怀雄武，三灵仰睿文。周王传叔父，汉后重神君。",
                "玉律朝惊露，金茎夜切云。笳箫凄欲断，无复咏横汾。",
                "玉塞惊宵柝，金桥罢举烽。始巢阿阁凤，旋驾鼎湖龙。",
                "门咽通神鼓，楼凝警夜钟。小臣观吉从，犹误欲东封。",
                "莫验昭华琯，虚传甲帐神。海迷求药使，雪隔献桃人。",
                "桂寝青云断，松扉白露新。万方同象鸟，举恸满秋尘。"
            ]
        },
        {
            "title": "凤",
            "content": [
                "万里峰峦归路迷，未判容彩借山鸡。",
                "新春定有将雏乐，阿阁华池两处栖。"
            ]
        },
        {
            "title": "代贵公主",
            "content": [
                "芳条得意红，飘落忽西东。分逐春风去，风回得故丛。",
                "明朝金井露，始看忆春风。"
            ]
        },
        {
            "title": "嘲樱桃",
            "content": [
                "朱实鸟含尽，青楼人未归。南园无限树，独自叶如帏。"
            ]
        },
        {
            "title": "房君珊瑚散",
            "content": [
                "不见姮娥影，清秋守月轮。月中闲杵臼，桂子捣成尘。"
            ]
        },
        {
            "title": "丹丘",
            "content": [
                "青女丁宁结夜霜，羲和辛苦送朝阳。",
                "丹丘万里无消息，几对梧桐忆凤凰。"
            ]
        },
        {
            "title": "赠荷花",
            "content": [
                "世间花叶不相伦，花入金盆叶作尘。惟有绿荷红菡萏，"
            ]
        },
        {
            "title": "乐游原",
            "content": [
                "万树鸣蝉隔岸虹，乐游原上有西风。",
                "羲和自趁虞泉宿，不放斜阳更向东。"
            ]
        },
        {
            "title": "和张秀才落花有感",
            "content": [
                "晴暖感余芳，红苞杂绛房。落时犹自舞，扫后更闻香。",
                "梦罢收罗荐，仙归敕玉箱。回肠九回后，犹有剩回肠。"
            ]
        },
        {
            "title": "过华清内厩门",
            "content": [
                "华清别馆闭黄昏，碧草悠悠内厩门。",
                "自是明时不巡幸，至今青海有龙孙。"
            ]
        },
        {
            "title": "代越公房妓嘲徐公主",
            "content": [
                "笑啼俱不敢，几欲是吞声。遽遣离琴怨，都由半镜明。",
                "应防啼与笑，微露浅深情。"
            ]
        },
        {
            "title": "华岳下题西王母庙",
            "content": [
                "神仙有分岂关情，八马虚随落日行。",
                "莫恨名姬中夜没，君王犹自不长生。"
            ]
        },
        {
            "title": "华师",
            "content": [
                "孤鹤不睡云无心，衲衣筇杖来西林。",
                "院门昼锁回廊静，秋日当阶柿叶阴。"
            ]
        },
        {
            "title": "到秋",
            "content": [
                "扇风淅沥簟流离，万里南风滞所思。",
                "守到清秋还寂寞，叶丹苔碧闭门时。"
            ]
        },
        {
            "title": "同学彭道士参寥",
            "content": [
                "莫羡仙家有上真，仙家暂谪亦千春。",
                "月中桂树高多少，试问西河斫树人。"
            ]
        },
        {
            "title": "白云夫旧居",
            "content": [
                "平生误识白云夫，再到仙檐忆酒垆。",
                "墙外万株人绝迹，夕阳惟照欲栖乌。"
            ]
        },
        {
            "title": "小桃园",
            "content": [
                "竟日小桃园，休寒亦未暄。坐莺当酒重，送客出墙繁。",
                "啼久艳粉薄，舞多香雪翻。犹怜未圆月，先出照黄昏。"
            ]
        },
        {
            "title": "魏侯第东北楼堂",
            "content": [
                "暗楼连夜阁，不拟为黄昏。未必断别泪，何曾妨梦魂。",
                "疑穿花逶迤，渐近火温黁。海底翻无水，仙家却有村。",
                "锁香金屈戌，殢酒玉昆仑。羽白风交扇，冰清月映盆。",
                "旧欢尘自积，新岁电犹奔。霞绮空留段，云峰不带根。",
                "念君千里舸，江草漏灯痕。"
            ]
        },
        {
            "title": "海上",
            "content": [
                "石桥东望海连天，徐福空来不得仙。",
                "直遣麻姑与搔背，可能留命待桑田。"
            ]
        },
        {
            "title": "歌舞",
            "content": [
                "遏云歌响清，回雪舞腰轻。只要君流眄，君倾国自倾。"
            ]
        },
        {
            "title": "深树见一颗樱桃尚在",
            "content": [
                "高桃留晚实，寻得小庭南。矮堕绿云髻，欹危红玉簪。",
                "惜堪充凤食，痛已被莺含。越鸟夸香荔，齐名亦未甘。"
            ]
        },
        {
            "title": "行至金牛驿寄兴元渤海尚书",
            "content": [
                "楼上春云水底天，五云章色破巴笺。诸生个个王恭柳，",
                "从事人人庾杲莲。六曲屏风江雨急，九枝灯檠夜珠圆。",
                "深惭走马金牛路，骤和陈王白玉篇。"
            ]
        },
        {
            "title": "早起",
            "content": [
                "风露澹清晨，帘间独起人。莺花啼又笑，毕竟是谁春。"
            ]
        },
        {
            "title": "初食笋呈座中",
            "content": [
                "嫩箨香苞初出林，於陵论价重如金。",
                "皇都陆海应无数，忍剪凌云一寸心。"
            ]
        },
        {
            "title": "海客",
            "content": [
                "海客乘槎上紫氛，星娥罢织一相闻。",
                "只应不惮牵牛妒，聊用支机石赠君。"
            ]
        },
        {
            "title": "昨夜",
            "content": [
                "不辞鶗鴂妒年芳，但惜流尘暗烛房。",
                "昨夜西池凉露满，桂花吹断月中香。"
            ]
        },
        {
            "title": "西亭",
            "content": [
                "此夜西亭月正圆，疏帘相伴宿风烟。",
                "梧桐莫更翻清露，孤鹤从来不得眠。"
            ]
        },
        {
            "title": "天津西望",
            "content": [
                "虏马崩腾忽一狂，翠华无日到东方。",
                "天津西望肠真断，满眼秋波出苑墙。"
            ]
        },
        {
            "title": "残花",
            "content": [
                "残花啼露莫留春，尖发谁非怨别人。",
                "若但掩关劳独梦，宝钗何日不生尘。"
            ]
        },
        {
            "title": "赠从兄阆之",
            "content": [
                "怅望人间万事违，私书幽梦约忘机。荻花村里鱼标在，",
                "石藓庭中鹿迹微。幽径定携僧共入，寒塘好与月相依。",
                "城中猘犬憎兰佩，莫损幽芳久不归。"
            ]
        },
        {
            "title": "圣女祠",
            "content": [
                "杳蔼逢仙迹，苍茫滞客途。何年归碧落，此路向皇都。",
                "消息期青雀，逢迎异紫姑。肠回楚国梦，心断汉宫巫。",
                "从骑裁寒竹，行车荫白榆。星娥一去后，月姊更来无。",
                "寡鹄迷苍壑，羁凰怨翠梧。惟应碧桃下，方朔是狂夫。"
            ]
        },
        {
            "title": "即目",
            "content": [
                "小鼎煎茶面曲池，白须道士竹间棋。",
                "何人书破蒲葵扇，记著南塘移树时。"
            ]
        },
        {
            "title": "和韩录事送宫人入道",
            "content": [
                "星使追还不自由，双童捧上绿琼輈。九枝灯下朝金殿，",
                "三素云中侍玉楼。凤女颠狂成久别，月娥孀独好同游。",
                "当时若爱韩公子，埋骨成灰恨未休。"
            ]
        },
        {
            "title": "出关宿盘豆馆对丛芦有感",
            "content": [
                "芦叶梢梢夏景深，邮亭暂欲洒尘襟。昔年曾是江南客，",
                "此日初为关外心。思子台边风自急，玉娘湖上月应沉。",
                "清声不远行人去，一世荒城伴夜砧。"
            ]
        },
        {
            "title": "流莺",
            "content": [
                "流莺漂荡复参差，渡陌临流不自持。",
                "巧啭岂能无本意，良辰未必有佳期。",
                "风朝露夜阴晴里，万户千门开闭时。",
                "曾苦伤春不忍听，凤城何处有花枝。"
            ]
        },
        {
            "title": "十字水期韦潘侍御同年不至,时韦寓居水次故",
            "content": [
                "伊水溅溅相背流，朱栏画阁几人游。漆灯夜照真无数，",
                "蜡炬晨炊竟未休。顾我有怀同大梦，期君不至更沈忧。",
                "西园碧树今谁主，与近高窗卧听秋。"
            ]
        },
        {
            "title": "过楚宫",
            "content": [
                "巫峡迢迢旧楚宫，至今云雨暗丹枫。",
                "微生尽恋人间乐，只有襄王忆梦中。"
            ]
        },
        {
            "title": "代秘书赠弘文馆诸校书",
            "content": [
                "清切曹司近玉除，比来秋兴复何如。",
                "崇文馆里丹霜后，无限红梨忆校书。"
            ]
        },
        {
            "title": "赠孙绮新及第",
            "content": [
                "长乐遥听上苑钟，彩衣称庆桂香浓。",
                "陆机始拟夸文赋，不觉云间有士龙。"
            ]
        },
        {
            "title": "别智玄法师",
            "content": [
                "云鬓无端怨别离，十年移易住山期。",
                "东西南北皆垂泪，却是杨朱真本师。"
            ]
        },
        {
            "title": "骊山有感",
            "content": [
                "骊岫飞泉泛暖香，九龙呵护玉莲房。",
                "平明每幸长生殿，不从金舆惟寿王。"
            ]
        },
        {
            "title": "乱石",
            "content": [
                "虎踞龙蹲纵复横，星光渐减雨痕生。",
                "不须并碍东西路，哭杀厨头阮步兵。"
            ]
        },
        {
            "title": "有感",
            "content": [
                "非关宋玉有微辞，却是襄王梦觉迟。",
                "一自高唐赋成后，楚天云雨尽堪疑。"
            ]
        },
        {
            "title": "代董秀才却扇",
            "content": [
                "莫将画扇出帷来，遮掩春山滞上才。",
                "若道团圆似明月，此中须放桂花开。"
            ]
        },
        {
            "title": "旧顿",
            "content": [
                "东人望幸久咨嗟，四海于今是一家。",
                "犹锁平时旧行殿，尽无宫户有宫鸦。"
            ]
        },
        {
            "title": "自南山北归经分水岭",
            "content": [
                "水急愁无地，山深故有云。那通极目望，又作断肠分。",
                "郑驿来虽及，燕台哭不闻。犹余遗意在，许刻镇南勋。"
            ]
        },
        {
            "title": "哀筝",
            "content": [
                "延颈全同鹤，柔肠素怯猿。湘波无限泪，蜀魄有余冤。",
                "轻幰长无道，哀筝不出门。何由问香炷，翠幕自黄昏。"
            ]
        },
        {
            "title": "喜舍弟羲叟及第上礼部魏公",
            "content": [
                "国以斯文重，公仍内署来。风标森太华，星象逼中台。",
                "朝满迁莺侣，门多吐凤才。宁同鲁司寇，惟铸一颜回。"
            ]
        },
        {
            "title": "洞庭鱼",
            "content": [
                "洞庭鱼可拾，不假更垂罾。闹若雨前蚁，多于秋后蝇。",
                "岂思鳞作簟，仍计腹为灯。浩荡天池路，翱翔欲化鹏。"
            ]
        },
        {
            "title": "风",
            "content": [
                "迥拂来鸿急，斜催别燕高。已寒休惨淡，更远尚呼号。",
                "楚色分西塞，夷音接下牢。归舟天外有，一为戒波涛。"
            ]
        },
        {
            "title": "送郑大台文南觐",
            "content": [
                "黎辟滩声五月寒，南风无处附平安。",
                "君怀一匹胡威绢，争拭酬恩泪得干。"
            ]
        },
        {
            "title": "镜槛",
            "content": [
                "镜槛芙蓉入，香台翡翠过。拨弦惊火凤，交扇拂天鹅。",
                "隐忍阳城笑，喧传郢市歌。仙眉琼作叶，佛髻钿为螺。",
                "五里无因雾，三秋只见河。月中供药剩，海上得绡多。",
                "玉集胡沙割，犀留圣水磨。斜门穿戏蝶，小阁锁飞蛾。",
                "骑襜侵鞯卷，车帷约幰鈋。传书两行雁，取酒一封驼。",
                "桥迥凉风压，沟横夕照和。待乌燕太子，驻马魏东阿。",
                "想像铺芳褥，依稀解醉罗。散时帘隔露，卧后幕生波。",
                "梯稳从攀桂，弓调任射莎。岂能抛断梦，听鼓事朝珂。"
            ]
        },
        {
            "title": "茂陵",
            "content": [
                "汉家天马出蒲梢，苜蓿榴花遍近郊。内苑只知含凤觜，",
                "属车无复插鸡翘。玉桃偷得怜方朔，金屋修成贮阿娇。",
                "谁料苏卿老归国，茂陵松柏雨萧萧。"
            ]
        },
        {
            "title": "相思",
            "content": [
                "相思树上合欢枝，紫凤青鸾共羽仪。",
                "肠断秦台吹管客，日西春尽到来迟。"
            ]
        },
        {
            "title": "即目",
            "content": [
                "地宽楼已迥，人更迥于楼。细意经春物，伤酲属暮愁。",
                "望赊殊易断，恨久欲难收。大势真无利，多情岂自由。",
                "空园兼树废，败港拥花流。书去青枫驿，鸿归杜若洲。",
                "单栖应分定，辞疾索谁忧。更替林鸦恨，惊频去不休。"
            ]
        },
        {
            "title": "利州江潭作",
            "content": [
                "神剑飞来不易销，碧潭珍重驻兰桡。自携明月移灯疾，",
                "欲就行云散锦遥。河伯轩窗通贝阙，水宫帷箔卷冰绡。",
                "他时燕脯无人寄，雨满空城蕙叶雕。"
            ]
        },
        {
            "title": "隋宫守岁",
            "content": [
                "消息东郊木帝回，宫中行乐有新梅。沈香甲煎为庭燎，",
                "玉液琼苏作寿杯。遥望露盘疑是月，远闻鼍鼓欲惊雷。",
                "昭阳第一倾城客，不踏金莲不肯来。"
            ]
        },
        {
            "title": "题白石莲花寄楚公",
            "content": [
                "白石莲花谁所共，六时长捧佛前灯。空庭苔藓饶霜露，",
                "时梦西山老病僧。大海龙宫无限地，诸天雁塔几多层。",
                "漫夸鹙子真罗汉，不会牛车是上乘。"
            ]
        },
        {
            "title": "四皓庙",
            "content": [
                "羽翼殊勋弃若遗，皇天有运我无时。",
                "庙前便接山门路，不长青松长紫芝。"
            ]
        },
        {
            "title": "西南行却寄相送者",
            "content": [
                "百里阴云覆雪泥，行人只在雪云西。",
                "明朝惊破还乡梦，定是陈仓碧野鸡。"
            ]
        },
        {
            "title": "郑州献从叔舍人褎",
            "content": [
                "蓬岛烟霞阆苑钟，三官笺奏附金龙。茅君奕世仙曹贵，",
                "许掾全家道气浓。绛简尚参黄纸案，丹炉犹用紫泥封。",
                "不知他日华阳洞，许上经楼第几重。"
            ]
        },
        {
            "title": "寄成都高苗二从事",
            "content": [
                "红莲幕下紫梨新，命断湘南病渴人。",
                "今日问君能寄否，二江风水接天津。"
            ]
        },
        {
            "title": "一片",
            "content": [
                "一片琼英价动天，连城十二昔虚传。",
                "良工巧费真为累，楮叶成来不直钱。"
            ]
        },
        {
            "title": "武夷山",
            "content": [
                "只得流霞酒一杯，空中箫鼓几时回。",
                "武夷洞里生毛竹，老尽曾孙更不来。"
            ]
        },
        {
            "title": "迎寄韩鲁州",
            "content": [
                "积雨晚骚骚，相思正郁陶。不知人万里，时有燕双高。",
                "寇盗缠三辅，莓苔滑百牢。圣朝推卫霍，归日动仙曹。"
            ]
        },
        {
            "title": "崇让宅东亭醉后沔然有作",
            "content": [
                "曲岸风雷罢，东亭霁日凉。新秋仍酒困，幽兴暂江乡。",
                "摇落真何遽，交亲或未忘。一帆彭蠡月，数雁塞门霜。",
                "俗态虽多累，仙标发近狂。声名佳句在，身世玉琴张。",
                "万古山空碧，无人鬓免黄。骅骝忧老大，鶗鴂妒芬芳。",
                "密竹沈虚籁，孤莲泊晚香。如何此幽胜，淹卧剧清漳。"
            ]
        },
        {
            "title": "即日",
            "content": [
                "小苑试春衣，高楼倚暮晖。夭桃惟是笑，舞蝶不空飞。",
                "赤岭久无耗，鸿门犹合围。几家缘锦字，含泪坐鸳机。"
            ]
        },
        {
            "title": "寄裴衡",
            "content": [
                "别地萧条极，如何更独来。秋应为黄叶，雨不厌青苔。",
                "沈约只能瘦，潘仁岂是才。杂情堪底寄，惟有冷于灰。"
            ]
        },
        {
            "title": "明禅师院酬从兄见寄",
            "content": [
                "贞吝嫌兹世，会心驰本原。人非四禅缚，地绝一尘喧。",
                "霜露欹高木，星河压故园。斯游傥为胜，九折幸回轩。"
            ]
        },
        {
            "title": "深宫",
            "content": [
                "金殿销香闭绮栊，玉壶传点咽铜龙。狂飙不惜萝阴薄，",
                "清露偏知桂叶浓。斑竹岭边无限泪，景阳宫里及时钟。",
                "岂知为雨为云处，只有高唐十二峰。"
            ]
        },
        {
            "title": "宿晋昌亭闻惊禽",
            "content": [
                "羁绪鳏鳏夜景侵，高窗不掩见惊禽。飞来曲渚烟方合，",
                "过尽南塘树更深。胡马嘶和榆塞笛，楚猿吟杂橘村砧。",
                "失群挂木知何限，远隔天涯共此心。"
            ]
        },
        {
            "title": "妓席暗记送同年独孤云之武昌",
            "content": [
                "叠嶂千重叫恨猿，长江万里洗离魂。",
                "武昌若有山头石，为拂苍苔检泪痕。"
            ]
        },
        {
            "title": "晚晴",
            "content": [
                "深居俯夹城，春去夏犹清。天意怜幽草，人间重晚晴。",
                "并添高阁迥，微注小窗明。越鸟巢干后，归飞体更轻。"
            ]
        },
        {
            "title": "中元作",
            "content": [
                "绛节飘飖宫国来，中元朝拜上清回。羊权须得金条脱，",
                "温峤终虚玉镜台。曾省惊眠闻雨过，不知迷路为花开。",
                "有娀未抵瀛洲远，青雀如何鸩鸟媒。"
            ]
        },
        {
            "title": "楚宫",
            "content": [
                "湘波如泪色漻漻，楚厉迷魂逐恨遥。",
                "枫树夜猿愁自断，女萝山鬼语相邀。",
                "空归腐败犹难复，更困腥臊岂易招。",
                "但使故乡三户在，彩丝谁惜惧长蛟。"
            ]
        },
        {
            "title": "寿安公主出降",
            "content": [
                "沩水闻贞媛，常山索锐师。昔忧迷帝力，今分送王姬。",
                "事等和强虏，恩殊睦本枝。四郊多垒在，此礼恐无时。"
            ]
        },
        {
            "title": "有感二首",
            "content": [
                "九服归元化，三灵叶睿图。如何本初辈，自取屈牦诛。",
                "有甚当车泣，因劳下殿趋。何成奏云物，直是灭萑苻。",
                "证逮符书密，辞连性命俱。竟缘尊汉相，不早辨胡雏。",
                "鬼箓分朝部，军烽照上都。敢云堪恸哭，未免怨洪炉。",
                "丹陛犹敷奏，彤庭欻战争。临危对卢植，始悔用庞萌。",
                "御仗收前殿，兵徒剧背城。苍黄五色棒，掩遏一阳生。",
                "古有清君侧，今非乏老成。素心虽未易，此举太无名。",
                "谁瞑衔冤目，宁吞欲绝声。近闻开寿宴，不废用咸英。"
            ]
        },
        {
            "title": "题二首后重有戏赠任秀才",
            "content": [
                "一丈红蔷拥翠筠，罗窗不识绕街尘。峡中寻觅长逢雨，",
                "月里依稀更有人。虚为错刀留远客，枉缘书札损文鳞。",
                "适知小阁还斜照，羡杀乌龙卧锦茵。"
            ]
        },
        {
            "title": "和友人戏赠二首",
            "content": [
                "东望花楼曾不同，西来双燕信休通。仙人掌冷三霄露，",
                "玉女窗虚五夜风。翠袖自随回雪转，烛房寻类外庭空。",
                "殷勤莫使清香透，牢合金鱼锁桂丛。",
                "迢递青门有几关，柳梢楼角见南山。明珠可贯须为佩，",
                "白璧堪裁且作环。子夜休歌团扇掩，新正未破剪刀闲。",
                "猿啼鹤怨终年事，未抵熏炉一夕间。"
            ]
        },
        {
            "title": "楚宫二首",
            "content": [
                "十二峰前落照微，高唐宫暗坐迷归。",
                "朝云暮雨长相接，犹自君王恨见稀。",
                "月姊曾逢下彩蟾，倾城消息隔重帘。",
                "已闻佩响知腰细，更辨弦声觉指纤。",
                "暮雨自归山悄悄，秋河不动夜厌厌。",
                "王昌且在墙东住，未必金堂得免嫌。"
            ]
        },
        {
            "title": "赠华阳宋真人兼寄清都刘先生",
            "content": [
                "沦谪千年别帝宸，至今犹谢蕊珠人。但惊茅许同仙籍，",
                "不道刘卢是世亲。玉检赐书迷凤篆，金华归驾冷龙鳞。",
                "不因杖屦逢周史，徐甲何曾有此身。"
            ]
        },
        {
            "title": "闻歌",
            "content": [
                "敛笑凝眸意欲歌，高云不动碧嵯峨。铜台罢望归何处，",
                "玉辇忘还事几多。青冢路边南雁尽，细腰宫里北人过。",
                "此声肠断非今日，香灺灯光奈尔何。"
            ]
        },
        {
            "title": "彭城公薨后赠杜二十七胜李十七潘二君并与愚",
            "content": [
                "梁山兖水约从公，两地参差一旦空。",
                "谢墅庾村相吊后，自今岐路各西东。"
            ]
        },
        {
            "title": "淮阳路",
            "content": [
                "荒村倚废营，投宿旅魂惊。断雁高仍急，寒溪晓更清。",
                "昔年尝聚盗，此日颇分兵。猜贰谁先致，三朝事始平。"
            ]
        },
        {
            "title": "与同年李定言曲水闲话戏作",
            "content": [
                "海燕参差沟水流，同君身世属离忧。相携花下非秦赘，",
                "对泣春天类楚囚。碧草暗侵穿苑路，珠帘不卷枕江楼。",
                "莫惊五胜埋香骨，地下伤春亦白头。"
            ]
        },
        {
            "title": "酬别令狐补阙",
            "content": [
                "惜别夏仍半，回途秋已期。那修直谏草，更赋赠行诗。",
                "锦段知无报，青萍肯见疑。人生有通塞，公等系安危。",
                "警露鹤辞侣，吸风蝉抱枝。弹冠如不问，又到扫门时。"
            ]
        },
        {
            "title": "关门柳",
            "content": [
                "永定河边一行柳，依依长发故年春。",
                "东来西去人情薄，不为清阴减路尘。"
            ]
        },
        {
            "title": "过伊仆射旧宅",
            "content": [
                "朱邸方酬力战功，华筵俄叹逝波穷。回廊檐断燕飞去，",
                "小阁尘凝人语空。幽泪欲干残菊露，余香犹入败荷风。",
                "何能更涉泷江去，独立寒流吊楚宫。"
            ]
        },
        {
            "title": "鸳鸯",
            "content": [
                "雌去雄飞万里天，云罗满眼泪潸然。",
                "不须长结风波愿，锁向金笼始两全。"
            ]
        },
        {
            "title": "野菊",
            "content": [
                "苦竹园南椒坞边，微香冉冉泪涓涓。已悲节物同寒雁，",
                "忍委芳心与暮蝉。细路独来当此夕，清尊相伴省他年。",
                "紫云新苑移花处，不敢霜栽近御筵。"
            ]
        },
        {
            "title": "及第东归",
            "content": [
                "芳桂当年各一枝，行期未分压春期。江鱼朔雁长相忆，",
                "秦树嵩云自不知。下苑经过劳想像，东门送饯又差池。",
                "灞陵柳色无离恨，莫枉长条赠所思。"
            ]
        },
        {
            "title": "临发崇让宅紫薇",
            "content": [
                "一树浓姿独看来，秋庭暮雨类轻埃。不先摇落应为有，",
                "已欲别离休更开。桃绶含情依露井，柳绵相忆隔章台。",
                "天涯地角同荣谢，岂要移根上苑栽。"
            ]
        },
        {
            "title": "过景陵",
            "content": [
                "武皇精魄久仙升，帐殿凄凉烟雾凝。",
                "俱是苍生留不得，鼎湖何异魏西陵。"
            ]
        },
        {
            "title": "独居有怀",
            "content": [
                "麝重愁风逼，罗疏畏月侵。怨魂迷恐断，娇喘细疑沈。",
                "数急芙蓉带，频抽翡翠簪。柔情终不远，遥妒已先深。",
                "浦冷鸳鸯去，园空蛱蝶寻。蜡花长递泪，筝柱镇移心。",
                "觅使嵩云暮，回头灞岸阴。只闻凉叶院，露井近寒砧。"
            ]
        },
        {
            "title": "圣女祠",
            "content": [
                "松篁台殿蕙香帏，龙护瑶窗凤掩扉。无质易迷三里雾，",
                "不寒长著五铢衣。人间定有崔罗什，天上应无刘武威。",
                "寄问钗头双白燕，每朝珠馆几时归。"
            ]
        },
        {
            "title": "东阿王",
            "content": [
                "国事分明属灌均，西陵魂断夜来人。",
                "君王不得为天子，半为当时赋洛神。"
            ]
        },
        {
            "title": "评事翁寄赐饧粥走笔为答",
            "content": [
                "粥香饧白杏花天，省对流莺坐绮筵。",
                "今日寄来春已老，凤楼迢递忆秋千。"
            ]
        },
        {
            "title": "南朝",
            "content": [
                "地险悠悠天险长，金陵王气应瑶光。",
                "休夸此地分天下，只得徐妃半面妆。"
            ]
        },
        {
            "title": "有感",
            "content": [
                "中路因循我所长，古来才命两相妨。",
                "劝君莫强安蛇足，一盏芳醪不得尝。"
            ]
        },
        {
            "title": "涉洛川",
            "content": [
                "通谷阳林不见人，我来遗恨古时春。",
                "宓妃漫结无穷恨，不为君王杀灌均。"
            ]
        },
        {
            "title": "题汉祖庙",
            "content": [
                "乘运应须宅八荒，男儿安在恋池隍。",
                "君王自起新丰后，项羽何曾在故乡。"
            ]
        },
        {
            "title": "梦令狐学士",
            "content": [
                "山驿荒凉白竹扉，残灯向晓梦清晖。",
                "右银台路雪三尺，凤诏裁成当直归。"
            ]
        },
        {
            "title": "莫愁",
            "content": [
                "雪中梅下与谁期，梅雪相兼一万枝。",
                "若是石城无艇子，莫愁还自有愁时。"
            ]
        },
        {
            "title": "东下三旬苦于风土马上戏作",
            "content": [
                "路绕函关东复东，身骑征马逐惊蓬。",
                "天池辽阔谁相待，日日虚乘九万风。"
            ]
        },
        {
            "title": "过郑广文旧居",
            "content": [
                "宋玉平生恨有余，远循三楚吊三闾。",
                "可怜留著临江宅，异代应教庾信居。"
            ]
        },
        {
            "title": "寄在朝郑曹独孤李四同年",
            "content": [
                "昔岁陪游旧迹多，风光今日两蹉跎。",
                "不因醉本兰亭在，兼忘当年旧永和。"
            ]
        },
        {
            "title": "次陕州先寄源从事",
            "content": [
                "离思羁愁日欲晡，东周西雍此分涂。",
                "回銮佛寺高多少，望尽黄河一曲无。"
            ]
        },
        {
            "title": "荆山",
            "content": [
                "压河连华势孱颜，鸟没云归一望间。",
                "杨仆移关三百里，可能全是为荆山。"
            ]
        },
        {
            "title": "华州周大夫宴席",
            "content": [
                "郡斋何用酒如泉，饮德先时已醉眠。",
                "若共门人推礼分，戴崇争得及彭宣。"
            ]
        },
        {
            "title": "寄永道士",
            "content": [
                "共上云山独下迟，阳台白道细如丝。",
                "君今并倚三珠树，不记人间落叶时。"
            ]
        },
        {
            "title": "代应",
            "content": [
                "本来银汉是红墙，隔得卢家白玉堂。",
                "谁与王昌报消息，尽知三十六鸳鸯。"
            ]
        },
        {
            "title": "袜",
            "content": [
                "尝闻宓妃袜，渡水欲生尘。好借常娥著，清秋踏月轮。"
            ]
        },
        {
            "title": "清河",
            "content": [
                "舟小回仍数，楼危凭亦频。燕来从及社，蝶舞太侵晨。",
                "绛雪除烦后，霜梅取味新。年华无一事，只是自伤春。"
            ]
        },
        {
            "title": "灯",
            "content": [
                "皎洁终无倦，煎熬亦自求。花时随酒远，雨后背窗休。",
                "冷暗黄茅驿，暄明紫桂楼。锦囊名画掩，玉局败棋收。",
                "何处无佳梦，谁人不隐忧。影随帘押转，光信簟文流。",
                "客自胜潘岳，侬今定莫愁。固应留半焰，回照下帏羞。"
            ]
        },
        {
            "title": "杏花",
            "content": [
                "上国昔相值，亭亭如欲言。异乡今暂赏，眽眽岂无恩。",
                "援少风多力，墙高月有痕。为含无限意，遂对不胜繁。",
                "仙子玉京路，主人金谷园。几时辞碧落，谁伴过黄昏。",
                "镜拂铅华腻，炉藏桂烬温。终应催竹叶，先拟咏桃根。",
                "莫学啼成血，从教梦寄魂。吴王采香径，失路入烟村。"
            ]
        },
        {
            "title": "月夕",
            "content": [
                "草下阴虫叶上霜，朱栏迢递压湖光。",
                "兔寒蟾冷桂花白，此夜姮娥应断肠。"
            ]
        },
        {
            "title": "闺情",
            "content": [
                "红露花房白蜜脾，黄蜂紫蝶两参差。",
                "春窗一觉风流梦，却是同袍不得知。"
            ]
        },
        {
            "title": "晓起",
            "content": [
                "拟杯当晓起，呵镜可微寒。隔箔山樱熟，褰帷桂烛残。",
                "书长为报晚，梦好更寻难。影响输双蝶，偏过旧畹兰。"
            ]
        },
        {
            "title": "赠宇文中丞",
            "content": [
                "欲构中天正急材，自缘烟水恋平台。",
                "人间只有嵇延祖，最望山公启事来。"
            ]
        },
        {
            "title": "肠",
            "content": [
                "有怀非惜恨，不奈寸肠何。即席回弥久，前时断固多。",
                "热应翻急烧，冷欲彻微波。隔树澌澌雨，通池点点荷。",
                "倦程山向背，望国阙嵯峨。故念飞书及，新欢借梦过。",
                "染筠休伴泪，绕雪莫追歌。拟问阳台事，年深楚语讹。"
            ]
        },
        {
            "title": "柳",
            "content": [
                "为有桥边拂面香，何曾自敢占流光。",
                "后庭玉树承恩泽，不信年华有断肠。"
            ]
        },
        {
            "title": "别薛岩宾",
            "content": [
                "曙爽行将拂，晨清坐欲凌。别离真不那，风物正相仍。",
                "漫水任谁照，衰花浅自矜。还将两袖泪，同向一窗灯。",
                "桂树乖真隐，芸香是小惩。清规无以况，且用玉壶冰。"
            ]
        },
        {
            "title": "望喜驿别嘉陵江水二绝",
            "content": [
                "嘉陵江水此东流，望喜楼中忆阆州。",
                "若到阆中还赴海，阆州应更有高楼。",
                "千里嘉陵江水色，含烟带月碧于蓝。",
                "今朝相送东流后，犹自驱车更向南。"
            ]
        },
        {
            "title": "可叹",
            "content": [
                "幸会东城宴未回，年华忧共水相催。梁家宅里秦宫入，",
                "赵后楼中赤凤来。冰簟且眠金镂枕，琼筵不醉玉交杯。",
                "宓妃愁坐芝田馆，用尽陈王八斗才。"
            ]
        },
        {
            "title": "马嵬二首（其一）",
            "content": [
                "冀马燕犀动地来，自埋红粉自成灰。",
                "君王若道能倾国，玉辇何由过马嵬。",
                ""
            ]
        },
        {
            "title": "谢先辈防记念",
            "content": [
                "晓用云添句，寒将雪命篇。良辰多自感，作者岂皆然。",
                "熟寝初同鹤，含嘶欲并蝉。题时长不展，得处定应偏。",
                "南浦无穷树，西楼不住烟。改成人寂寂，寄与路绵绵。",
                "星势寒垂地，河声晓上天。夫君自有恨，聊借此中传。"
            ]
        },
        {
            "title": "七夕",
            "content": [
                "鸾扇斜分凤幄开，星桥横过鹊飞回。",
                "争将世上无期别，换得年年一度来。"
            ]
        },
        {
            "title": "送臻师二首",
            "content": [
                "昔去灵山非拂席，今来沧海欲求珠。",
                "楞伽顶上清凉地，善眼仙人忆我无。",
                "苦海迷途去未因，东方过此几微尘。",
                "何当百亿莲花上，一一莲花见佛身。"
            ]
        },
        {
            "title": "荷花",
            "content": [
                "都无色可并，不奈此香何。瑶席乘凉设，金羁落晚过。",
                "回衾灯照绮，渡袜水沾罗。预想前秋别，离居梦棹歌。"
            ]
        },
        {
            "title": "追代卢家人嘲堂内",
            "content": [
                "道却横波字，人前莫谩羞。只应同楚水，长短入淮流。"
            ]
        },
        {
            "title": "读任彦升碑",
            "content": [
                "任昉当年有美名，可怜才调最纵横。",
                "梁台初建应惆怅，不得萧公作骑兵。"
            ]
        },
        {
            "title": "灞岸",
            "content": [
                "山东今岁点行频，几处冤魂哭虏尘。",
                "灞水桥边倚华表，平时二月有东巡。"
            ]
        },
        {
            "title": "五松驿",
            "content": [
                "独下长亭念过秦，五松不见见舆薪。",
                "只应既斩斯高后，寻被樵人用斧斤。"
            ]
        },
        {
            "title": "江东",
            "content": [
                "惊鱼拨剌燕翩翾，独自江东上钓船。",
                "今日春光太漂荡，谢家轻絮沈郎钱。"
            ]
        },
        {
            "title": "促漏",
            "content": [
                "促漏遥钟动静闻，报章重叠杳难分。舞鸾镜匣收残黛，",
                "睡鸭香炉换夕熏。归去定知还向月，梦来何处更为云。",
                "南塘渐暖蒲堪结，两两鸳鸯护水纹。"
            ]
        },
        {
            "title": "判春",
            "content": [
                "一桃复一李，井上占年芳。笑处如临镜，窥时不隐墙。",
                "敢言西子短，谁觉宓妃长。珠玉终相类，同名作夜光。"
            ]
        },
        {
            "title": "汉宫",
            "content": [
                "通灵夜醮达清晨，承露盘晞甲帐春。",
                "王母不来方朔去，更须重见李夫人。"
            ]
        },
        {
            "title": "蜀桐",
            "content": [
                "玉垒高桐拂玉绳，上含非雾下含冰。",
                "枉教紫凤无栖处，斫作秋琴弹坏陵。"
            ]
        },
        {
            "title": "春风",
            "content": [
                "春风虽自好，春物太昌昌。若教春有意，惟遣一枝芳。",
                "我意殊春意，先春已断肠。"
            ]
        },
        {
            "title": "酬崔八早梅有赠兼示之作",
            "content": [
                "知访寒梅过野塘，久留金勒为回肠。谢郎衣袖初翻雪，",
                "荀令熏炉更换香。何处拂胸资蝶粉，几时涂额藉蜂黄。",
                "维摩一室虽多病，亦要天花作道场。"
            ]
        },
        {
            "title": "东还",
            "content": [
                "自有仙才自不知，十年长梦采华芝。",
                "秋风动地黄云暮，归去嵩阳寻旧师。"
            ]
        },
        {
            "title": "青陵台",
            "content": [
                "青陵台畔日光斜，万古贞魂倚暮霞。",
                "莫讶韩凭为蛱蝶，等闲飞上别枝花。"
            ]
        },
        {
            "title": "华清宫",
            "content": [
                "朝元阁迥羽衣新，首按昭阳第一人。",
                "当日不来高处舞，可能天下有胡尘。"
            ]
        },
        {
            "title": "题鹅",
            "content": [
                "眠沙卧水自成群，曲岸残阳极浦云。",
                "那解将心怜孔翠，羁雌长共故雄分。"
            ]
        },
        {
            "title": "一片",
            "content": [
                "一片非烟隔九枝，蓬峦仙仗俨云旗。天泉水暖龙吟细，",
                "露畹春多凤舞迟。榆荚散来星斗转，桂花寻去月轮移。",
                "人间桑海朝朝变，莫遣佳期更后期。"
            ]
        },
        {
            "title": "晓坐",
            "content": [
                "后閤罢朝眠，前墀思黯然。梅应未假雪，柳自不胜烟。",
                "泪续浅深绠，肠危高下弦。红颜无定所，得失在当年。"
            ]
        },
        {
            "title": "樱桃答",
            "content": [
                "众果莫相诮，天生名品高。何因古乐府，惟有郑樱桃。"
            ]
        },
        {
            "title": "百果嘲樱桃",
            "content": [
                "珠实虽先熟，琼莩纵早开。流莺犹故在，争得讳含来。"
            ]
        },
        {
            "title": "牡丹",
            "content": [
                "压径复缘沟，当窗又映楼。终销一国破，不啻万金求。",
                "鸾凤戏三岛，神仙居十洲。应怜萱草淡，却得号忘忧。"
            ]
        },
        {
            "title": "代元城吴令暗为答",
            "content": [
                "背阙归藩路欲分，水边风日半西曛。",
                "荆王枕上原无梦，莫枉阳台一片云。"
            ]
        },
        {
            "title": "代魏宫私赠",
            "content": [
                "来时西馆阻佳期，去后漳河隔梦思。",
                "知有宓妃无限意，春松秋菊可同时。"
            ]
        },
        {
            "title": "饮席代官妓赠两从事",
            "content": [
                "新人桥上著春衫，旧主江边侧帽檐。",
                "愿得化为红绶带，许教双凤一时衔。"
            ]
        },
        {
            "title": "蝶",
            "content": [
                "飞来绣户阴，穿过画楼深。重傅秦台粉，轻涂汉殿金。",
                "相兼惟柳絮，所得是花心。可要凌孤客，邀为子夜吟。"
            ]
        },
        {
            "title": "拟沈下贤",
            "content": [
                "千二百轻鸾，春衫瘦著宽。倚风行稍急，含雪语应寒。",
                "带火遗金斗，兼珠碎玉盘。河阳看花过，曾不问潘安。"
            ]
        },
        {
            "title": "北楼",
            "content": [
                "春物岂相干，人生只强欢。花犹曾敛夕，酒竟不知寒。",
                "异域东风湿，中华上象宽。此楼堪北望，轻命倚危栏。"
            ]
        },
        {
            "title": "牡丹",
            "content": [
                "锦帏初卷卫夫人，绣被犹堆越鄂君。垂手乱翻雕玉佩，",
                "招腰争舞郁金裙。石家蜡烛何曾剪，荀令香炉可待熏。",
                "我是梦中传彩笔，欲书花叶寄朝云。"
            ]
        },
        {
            "title": "菊",
            "content": [
                "暗暗淡淡紫，融融冶冶黄。陶令篱边色，罗含宅里香。",
                "几时禁重露，实是怯残阳。愿泛金鹦鹉，升君白玉堂。"
            ]
        },
        {
            "title": "雨",
            "content": [
                "摵摵度瓜园，依依傍竹轩。秋池不自冷，风叶共成喧。",
                "窗迥有时见，檐高相续翻。侵宵送书雁，应为稻粱恩。"
            ]
        },
        {
            "title": "张恶子庙",
            "content": [
                "下马捧椒浆，迎神白玉堂。如何铁如意，独自与姚苌。"
            ]
        },
        {
            "title": "玉山",
            "content": [
                "玉山高与阆风齐，玉水清流不贮泥。何处更求回日驭，",
                "此中兼有上天梯。珠容百斛龙休睡，桐拂千寻凤要栖。",
                "闻道神仙有才子，赤箫吹罢好相携。"
            ]
        },
        {
            "title": "夜半",
            "content": [
                "三更三点万家眠，露欲为霜月堕烟。",
                "斗鼠上堂蝙蝠出，玉琴时动倚窗弦。"
            ]
        },
        {
            "title": "壬申闰秋题赠乌鹊",
            "content": [
                "绕树无依月正高，邺城新泪溅云袍。",
                "几年始得逢秋闰，两度填河莫告劳。"
            ]
        },
        {
            "title": "壬申七夕",
            "content": [
                "已驾七香车，心心待晓霞。风轻惟响珮，日薄不嫣花。",
                "桂嫩传香远，榆高送影斜。成都过卜肆，曾妒识灵槎。"
            ]
        },
        {
            "title": "辛未七夕",
            "content": [
                "恐是仙家好别离，故教迢递作佳期。由来碧落银河畔，",
                "可要金风玉露时。清漏渐移相望久，微云未接过来迟。",
                "岂能无意酬乌鹊，惟与蜘蛛乞巧丝。"
            ]
        },
        {
            "title": "明神",
            "content": [
                "明神司过岂令冤，暗室由来有祸门。",
                "莫为无人欺一物，他时须虑石能言。"
            ]
        },
        {
            "title": "赋得鸡",
            "content": [
                "稻粱犹足活诸雏，妒敌专场好自娱。",
                "可要五更惊晓梦，不辞风雪为阳乌。"
            ]
        },
        {
            "title": "公子",
            "content": [
                "外戚封侯自有恩，平明通籍九华门。",
                "金唐公主年应小，二十君王未许婚。"
            ]
        },
        {
            "title": "蜂",
            "content": [
                "小苑华池烂熳通，后门前槛思无穷。宓妃腰细才胜露，",
                "赵后身轻欲倚风。红壁寂寥崖蜜尽，碧帘迢递雾巢空。",
                "青陵粉蝶休离恨，长定相逢二月中。"
            ]
        },
        {
            "title": "对雪二首",
            "content": [
                "寒气先侵玉女扉，清光旋透省郎闱。梅花大庾岭头发，",
                "柳絮章台街里飞。欲舞定随曹植马，有情应湿谢庄衣。",
                "龙山万里无多远，留待行人二月归。",
                "旋扑珠帘过粉墙，轻于柳絮重于霜。已随江令夸琼树，",
                "又入卢家妒玉堂。侵夜可能争桂魄，忍寒应欲试梅妆。",
                "关河冻合东西路，肠断斑骓送陆郎。"
            ]
        },
        {
            "title": "留赠畏之",
            "content": [
                "清时无事奏明光，不遣当关报早霜。中禁词臣寻引领，",
                "左川归客自回肠。郎君下笔惊鹦鹉，侍女吹笙弄凤凰。",
                "空寄大罗天上事，众仙同日咏霓裳。",
                "待得郎来月已低，寒暄不道醉如泥。",
                "五更又欲向何处，骑马出门乌夜啼。",
                "户外重阴黯不开，含羞迎夜复临台。",
                "潇湘浪上有烟景，安得好风吹汝来。"
            ]
        },
        {
            "title": "过招国李家南园二首",
            "content": [
                "潘岳无妻客为愁，新人来坐旧妆楼。",
                "春风犹自疑联句，雪絮相和飞不休。",
                "长亭岁尽雪如波，此去秦关路几多。",
                "惟有梦中相近分，卧来无睡欲如何。"
            ]
        },
        {
            "title": "三月十日流杯亭",
            "content": [
                "身属中军少得归，木兰花尽失春期。",
                "偷随柳絮到城外，行过水西闻子规。"
            ]
        },
        {
            "title": "李花",
            "content": [
                "李径独来数，愁情相与悬。自明无月夜，强笑欲风天。",
                "减粉与园箨，分香沾渚莲。徐妃久已嫁，犹自玉为钿。"
            ]
        },
        {
            "title": "梓潼望长卿山至巴西复怀谯秀",
            "content": [
                "梓潼不见马相如，更欲南行问酒垆。",
                "行到巴西觅谯秀，巴西惟是有寒芜。"
            ]
        },
        {
            "title": "赠庾十二朱版",
            "content": [
                "固漆投胶不可开，赠君珍重抵琼瑰。",
                "君王晓坐金銮殿，只待相如草诏来。"
            ]
        },
        {
            "title": "无题",
            "content": [
                "紫府仙人号宝灯，云浆未饮结成冰。",
                "如何雪月交光夜，更在瑶台十二层。"
            ]
        },
        {
            "title": "破镜",
            "content": [
                "玉匣清光不复持，菱花散乱月轮亏。",
                "秦台一照山鸡后，便是孤鸾罢舞时。"
            ]
        },
        {
            "title": "席上作",
            "content": [
                "淡云轻雨拂高唐，玉殿秋来夜正长。",
                "料得也应怜宋玉，一生惟事楚襄王。"
            ]
        },
        {
            "title": "代应二首",
            "content": [
                "沟水分流西复东，九秋霜月五更风。",
                "离鸾别凤今何在，十二玉楼空更空。",
                "昨夜双钩败，今朝百草输。关西狂小吏，惟喝绕床卢。"
            ]
        },
        {
            "title": "曲池",
            "content": [
                "日下繁香不自持，月中流艳与谁期。迎忧急鼓疏钟断，",
                "分隔休灯灭烛时。张盖欲判江滟滟，回头更望柳丝丝。",
                "从来此地黄昏散，未信河梁是别离。"
            ]
        },
        {
            "title": "访隐者不遇成二绝",
            "content": [
                "秋水悠悠浸墅扉，梦中来数觉来稀。",
                "玄蝉去尽叶黄落，一树冬青人未归。",
                "城郭休过识者稀，哀猿啼处有柴扉。",
                "沧江白日樵渔路，日暮归来雨满衣。"
            ]
        },
        {
            "title": "垂柳",
            "content": [
                "娉婷小苑中，婀娜曲池东。朝佩皆垂地，仙衣尽带风。",
                "七贤宁占竹，三品且饶松。肠断灵和殿，先皇玉座空。"
            ]
        },
        {
            "title": "赠宗鲁筇竹杖",
            "content": [
                "大夏资轻策，全溪赠所思。静怜穿树远，滑想过苔迟。",
                "鹤怨朝还望，僧闲暮有期。风流真底事，常欲傍清羸。"
            ]
        },
        {
            "title": "月",
            "content": [
                "池上与桥边，难忘复可怜。帘开最明夜，簟卷已凉天。",
                "流处水花急，吐时云叶鲜。姮娥无粉黛，只是逞婵娟。"
            ]
        },
        {
            "title": "蝶三首",
            "content": [
                "初来小苑中，稍与琐闱通。远恐芳尘断，轻忧艳雪融。",
                "只知防皓露，不觉逆尖风。回首双飞燕，乘时入绮栊。",
                "长眉画了绣帘开，碧玉行收白玉台。",
                "为问翠钗钗上凤，不知香颈为谁回。",
                "寿阳公主嫁时妆，八字宫眉捧额黄。",
                "见我佯羞频照影，不知身属冶游郎。"
            ]
        },
        {
            "title": "无题",
            "content": [
                "照梁初有情，出水旧知名。裙衩芙蓉小，钗茸翡翠轻。",
                "锦长书郑重，眉细恨分明。莫近弹棋局，中心最不平。"
            ]
        },
        {
            "title": "桂林路中作",
            "content": [
                "地暖无秋色，江晴有暮晖。空余蝉嘒嘒，犹向客依依。",
                "村小犬相护，沙平僧独归。欲成西北望，又见鹧鸪飞。"
            ]
        },
        {
            "title": "赴职梓潼留别畏之员外同年",
            "content": [
                "佳兆联翩遇凤凰，雕文羽帐紫金床。桂花香处同高第，",
                "柿叶翻时独悼亡。乌鹊失栖长不定，鸳鸯何事自相将。",
                "京华庸蜀三千里，送到咸阳见夕阳。"
            ]
        },
        {
            "title": "赠白道者",
            "content": [
                "十二楼前再拜辞，灵风正满碧桃枝。",
                "壶中若是有天地，又向壶中伤别离。"
            ]
        },
        {
            "title": "王十二兄",
            "content": [
                "谢傅门庭旧末行，今朝歌管属檀郎。更无人处帘垂地，",
                "欲拂尘时簟竟床。嵇氏幼男犹可悯，左家娇女岂能忘。",
                "秋霖腹疾俱难遣，万里西风夜正长。"
            ]
        },
        {
            "title": "咏史",
            "content": [
                "历览前贤国与家，成由勤俭破由奢。",
                "何须琥珀方为枕，岂得真珠始是车。",
                "运去不逢青海马，力穷难拔蜀山蛇。",
                "几人曾预南薰曲，终古苍梧哭翠华。",
                ""
            ]
        },
        {
            "title": "少将",
            "content": [
                "族亚齐安陆，风高汉武威。烟波别墅醉，花月后门归。",
                "青海闻传箭，天山报合围。一朝携剑起，上马即如飞。"
            ]
        },
        {
            "title": "九成宫",
            "content": [
                "十二层城阆苑西，平时避暑拂虹霓。云随夏后双龙尾，",
                "风逐周王八骏蹄。吴岳晓光连翠巘，甘泉晚景上丹梯。",
                "荔枝卢橘沾恩幸，鸾鹊天书湿紫泥。"
            ]
        },
        {
            "title": "即日",
            "content": [
                "一岁林花即日休，江间亭下怅淹留。重吟细把真无奈，",
                "已落犹开未放愁。山色正来衔小苑，春阴只欲傍高楼。",
                "金鞍忽散银壶漏，更醉谁家白玉钩。"
            ]
        },
        {
            "title": "风",
            "content": [
                "撩钗盘孔雀，恼带拂鸳鸯。罗荐谁教近，斋时锁洞房。"
            ]
        },
        {
            "title": "武侯庙古柏",
            "content": [
                "蜀相阶前柏，龙蛇捧閟宫。阴成外江畔，老向惠陵东。",
                "大树思冯异，甘棠忆召公。叶凋湘燕雨，枝拆海鹏风。",
                "玉垒经纶远，金刀历数终。谁将出师表，一为问昭融。"
            ]
        },
        {
            "title": "春日",
            "content": [
                "欲入卢家白玉堂，新春催破舞衣裳。",
                "蝶衔红蕊蜂衔粉，共助青楼一日忙。"
            ]
        },
        {
            "title": "岳阳楼",
            "content": [
                "汉水方城带百蛮，四邻谁道乱周班。",
                "如何一梦高唐雨，自此无心入武关。"
            ]
        },
        {
            "title": "寄成都高苗二从事",
            "content": [
                "家近红蕖曲水滨，全家罗袜起秋尘。",
                "莫将越客千丝网，网得西施别赠人。"
            ]
        },
        {
            "title": "玄微先生",
            "content": [
                "仙翁无定数，时入一壶藏。夜夜桂露湿，村村桃水香。",
                "醉中抛浩劫，宿处起神光。药裹丹山凤，棋函白石郎。",
                "弄河移砥柱，吞日倚扶桑。龙竹裁轻策，鲛绡熨下裳。",
                "树栽嗤汉帝，桥板笑秦王。径欲随关令，龙沙万里强。"
            ]
        },
        {
            "title": "药转",
            "content": [
                "郁金堂北画楼东，换骨神方上药通。露气暗连青桂苑，",
                "风声偏猎紫兰丛。长筹未必输孙皓，香枣何劳问石崇。",
                "忆事怀人兼得句，翠衾归卧绣帘中。"
            ]
        },
        {
            "title": "无题",
            "content": [
                "近知名阿侯，住处小江流。腰细不胜舞，眉长惟是愁。",
                "黄金堪作屋，何不作重楼。"
            ]
        },
        {
            "title": "岳阳楼",
            "content": [
                "欲为平生一散愁，洞庭湖上岳阳楼。",
                "可怜万里堪乘兴，枉是蛟龙解覆舟。"
            ]
        },
        {
            "title": "少年",
            "content": [
                "外戚平羌第一功，生年二十有重封。直登宣室螭头上，",
                "横过甘泉豹尾中。别馆觉来云雨梦，后门归去蕙兰丛。",
                "灞陵夜猎随田窦，不识寒郊自转蓬。"
            ]
        },
        {
            "title": "妓席",
            "content": [
                "乐府闻桃叶，人前道得无。劝君书小字，慎莫唤官奴。"
            ]
        },
        {
            "title": "柳下暗记",
            "content": [
                "无奈巴南柳，千条傍吹台。更将黄映白，拟作杏花媒。"
            ]
        },
        {
            "title": "西溪",
            "content": [
                "怅望西溪水，潺湲奈尔何。不惊春物少，只觉夕阳多。",
                "色染妖韶柳，光含窈窕萝。人间从到海，天上莫为河。",
                "凤女弹瑶瑟，龙孙撼玉珂。京华他夜梦，好好寄云波。"
            ]
        },
        {
            "title": "杨本胜说于长安见小男阿衮",
            "content": [
                "闻君来日下，见我最娇儿。渐大啼应数，长贫学恐迟。",
                "寄人龙种瘦，失母凤雏痴。语罢休边角，青灯两鬓丝。"
            ]
        },
        {
            "title": "子初全溪作",
            "content": [
                "全溪不可到，况复尽余醅。汉苑生春水，昆池换劫灰。",
                "战蒲知雁唼，皱月觉鱼来。清兴恭闻命，言诗未敢回。"
            ]
        },
        {
            "title": "公子",
            "content": [
                "一盏新罗酒，凌晨恐易消。归应冲鼓半，去不待笙调。",
                "歌好惟愁和，香浓岂惜飘。春场铺艾帐，下马雉媒娇。"
            ]
        },
        {
            "title": "韩翃舍人即事",
            "content": [
                "萱草含丹粉，荷花抱绿房。鸟应悲蜀帝，蝉是怨齐王。",
                "通内藏珠府，应官解玉坊。桥南荀令过，十里送衣香。"
            ]
        },
        {
            "title": "蝶",
            "content": [
                "叶叶复翻翻，斜桥对侧门。芦花惟有白，柳絮可能温。",
                "西子寻遗殿，昭君觅故村。年年芳物尽，来别败兰荪。"
            ]
        },
        {
            "title": "碧瓦",
            "content": [
                "碧瓦衔珠树，红轮结绮寮。无双汉殿鬓，第一楚宫腰。",
                "雾唾香难尽，珠啼冷易销。歌从雍门学，酒是蜀城烧。",
                "柳暗将翻巷，荷欹正抱桥。钿辕开道入，金管隔邻调。",
                "梦到飞魂急，书成即席遥。河流冲柱转，海沫近槎飘。",
                "吴市蠀蛦甲，巴賨翡翠翘。他时未知意，重叠赠娇饶。"
            ]
        },
        {
            "title": "荆门西下",
            "content": [
                "一夕南风一叶危，荆云回望夏云时。人生岂得轻离别，",
                "天意何曾忌嶮巇。骨肉书题安绝徼，蕙兰蹊径失佳期。",
                "洞庭湖阔蛟龙恶，却羡杨朱泣路岐。"
            ]
        },
        {
            "title": "槿花二首",
            "content": [
                "燕体伤风力，鸡香积露文。殷鲜一相杂，啼笑两难分。",
                "月里宁无姊，云中亦有君。三清与仙岛，何事亦离群。",
                "珠馆薰燃久，玉房梳扫余。烧兰才作烛，襞锦不成书。",
                "本以亭亭远，翻嫌眽眽疏。回头问残照，残照更空虚。"
            ]
        },
        {
            "title": "无题",
            "content": [
                "白道萦回入暮霞，斑骓嘶断七香车。",
                "春风自共何人笑，枉破阳城十万家。"
            ]
        },
        {
            "title": "漫成三首",
            "content": [
                "不妨何范尽诗家，未解当年重物华。",
                "远把龙山千里雪，将来拟并洛阳花。",
                "沈约怜何逊，延年毁谢庄。清新俱有得，名誉底相伤。",
                "雾夕咏芙蕖，何郎得意初。此时谁最赏，沈范两尚书。"
            ]
        },
        {
            "title": "七月二十八日夜与王郑二秀才听雨后梦作",
            "content": [
                "初梦龙宫宝焰然，瑞霞明丽满晴天。旋成醉倚蓬莱树，",
                "有个仙人拍我肩。少顷远闻吹细管，闻声不见隔飞烟。",
                "逡巡又过潇湘雨，雨打湘灵五十弦。瞥见冯夷殊怅望，",
                "鲛绡休卖海为田。亦逢毛女无憀极，龙伯擎将华岳莲。",
                "恍惚无倪明又暗，低迷不已断还连。觉来正是平阶雨，",
                "独背寒灯枕手眠。"
            ]
        },
        {
            "title": "酬令狐郎中见寄",
            "content": [
                "望郎临古郡，佳句洒丹青。应自丘迟宅，仍过柳恽汀。",
                "封来江渺渺，信去雨冥冥。句曲闻仙诀，临川得佛经。",
                "朝吟支客枕，夜读漱僧瓶。不见衔芦雁，空流腐草萤。",
                "土宜悲坎井，天怒识雷霆。象卉分疆近，蛟涎浸岸腥。",
                "补羸贪紫桂，负气托青萍。万里悬离抱，危于讼閤铃。"
            ]
        },
        {
            "title": "越燕二首",
            "content": [
                "上国社方见，此乡秋不归。为矜皇后舞，犹著羽人衣。",
                "拂水斜纹乱，衔花片影微。卢家文杏好，试近莫愁飞。",
                "将泥红蓼岸，得草绿杨村。命侣添新意，安巢复旧痕。",
                "去应逢阿母，来莫害王孙。记取丹山凤，今为百鸟尊。"
            ]
        },
        {
            "title": "寄令狐学士",
            "content": [
                "秘殿崔嵬拂彩霓，曹司今在殿东西。赓歌太液翻黄鹄，",
                "从猎陈仓获碧鸡。晓饮岂知金掌迥，夜吟应讶玉绳低。",
                "钧天虽许人间听，阊阖门多梦自迷。"
            ]
        },
        {
            "title": "蝇蝶鸡麝鸾凤等成篇",
            "content": [
                "韩蝶翻罗幕，曹蝇拂绮窗。斗鸡回玉勒，融麝暖金釭。",
                "玳瑁明书阁，琉璃冰酒缸。画楼多有主，鸾凤各双双。"
            ]
        },
        {
            "title": "谢书",
            "content": [
                "微意何曾有一毫，空携笔砚奉龙韬。",
                "自蒙半夜传衣后，不羡王祥得佩刀。"
            ]
        },
        {
            "title": "赠歌妓二首",
            "content": [
                "水精如意玉连环，下蔡城危莫破颜。",
                "红绽樱桃含白雪，断肠声里唱阳关。",
                "白日相思可奈何，严城清夜断经过。",
                "只知解道春来瘦，不道春来独自多。"
            ]
        },
        {
            "title": "离思",
            "content": [
                "气尽前溪舞，心酸子夜歌。峡云寻不得，沟水欲如何。",
                "朔雁传书绝，湘篁染泪多。无由见颜色，还自托微波。"
            ]
        },
        {
            "title": "令狐八拾遗见招送裴十四归华州",
            "content": [
                "二十中郎未足希，骊驹先自有光辉。兰亭宴罢方回去，",
                "雪夜诗成道韫归。汉苑风烟吹客梦，云台洞穴接郊扉。",
                "嗟予久抱临邛渴，便欲因君问钓矶。"
            ]
        },
        {
            "title": "石城",
            "content": [
                "石城夸窈窕，花县更风流。簟冰将飘枕，帘烘不隐钩。",
                "玉童收夜钥，金狄守更筹。共笑鸳鸯绮，鸳鸯两白头。"
            ]
        },
        {
            "title": "柳",
            "content": [
                "柳映江潭底有情，望中频遣客心惊。",
                "巴雷隐隐千山外，更作章台走马声。"
            ]
        },
        {
            "title": "楚宫",
            "content": [
                "复壁交青琐，重帘挂紫绳。如何一柱观，不碍九枝灯。",
                "扇薄常规月，钗斜只镂冰。歌成犹未唱，秦火入夷陵。"
            ]
        },
        {
            "title": "初起",
            "content": [
                "想像咸池日欲光，五更钟后更回肠。",
                "三年苦雾巴江水，不为离人照屋梁。"
            ]
        },
        {
            "title": "北禽",
            "content": [
                "为恋巴江好，无辞瘴雾蒸。纵能朝杜宇，可得值苍鹰。",
                "石小虚填海，芦铦未破矰。知来有乾鹊，何不向雕陵。"
            ]
        },
        {
            "title": "谑柳",
            "content": [
                "已带黄金缕，仍飞白玉花。长时须拂马，密处少藏鸦。",
                "眉细从他敛，腰轻莫自斜。玳梁谁道好，偏拟映卢家。"
            ]
        },
        {
            "title": "西溪",
            "content": [
                "近郭西溪好，谁堪共酒壶。苦吟防柳恽，多泪怯杨朱。",
                "野鹤随君子，寒松揖大夫。天涯常病意，岑寂胜欢娱。"
            ]
        },
        {
            "title": "饮席戏赠同舍",
            "content": [
                "洞中屐响省分携，不是花迷客自迷。珠树重行怜翡翠，",
                "玉楼双舞羡鹍鸡。兰回旧蕊缘屏绿，椒缀新香和壁泥。",
                "唱尽阳关无限叠，半杯松叶冻颇黎。"
            ]
        },
        {
            "title": "明日",
            "content": [
                "天上参旗过，人间烛焰销。谁言整双履，便是隔三桥。",
                "知处黄金锁，曾来碧绮寮。凭栏明日意，池阔雨萧萧。"
            ]
        },
        {
            "title": "石榴",
            "content": [
                "榴枝婀娜榴实繁，榴膜轻明榴子鲜。",
                "可羡瑶池碧桃树，碧桃红颊一千年。"
            ]
        },
        {
            "title": "属疾",
            "content": [
                "许靖犹羁宦，安仁复悼亡。兹辰聊属疾，何日免殊方。",
                "秋蝶无端丽，寒花只暂香。多情真命薄，容易即回肠。"
            ]
        },
        {
            "title": "陈后宫",
            "content": [
                "茂苑城如画，阊门瓦欲流。还依水光殿，更起月华楼。",
                "侵夜鸾开镜，迎冬雉献裘。从臣皆半醉，天子正无愁。"
            ]
        },
        {
            "title": "桂林",
            "content": [
                "城窄山将压，江宽地共浮。东南通绝域，西北有高楼。",
                "神护青枫岸，龙移白石湫。殊乡竟何祷，箫鼓不曾休。"
            ]
        },
        {
            "title": "代赠",
            "content": [
                "杨柳路尽处，芙蓉湖上头。虽同锦步障，独映钿箜篌。",
                "鸳鸯可羡头俱白，飞去飞来烟雨秋。"
            ]
        },
        {
            "title": "送崔珏往西川",
            "content": [
                "年少因何有旅愁，欲为东下更西游。一条雪浪吼巫峡，",
                "千里火云烧益州。卜肆至今多寂寞，酒垆从古擅风流。",
                "浣花笺纸桃花色，好好题诗咏玉钩。"
            ]
        },
        {
            "title": "听鼓",
            "content": [
                "城头叠鼓声，城下暮江清。欲问渔阳掺，时无祢正平。"
            ]
        },
        {
            "title": "闻著明凶问哭寄飞卿",
            "content": [
                "昔叹谗销骨，今伤泪满膺。空余双玉剑，无复一壶冰。",
                "江势翻银砾，天文露玉绳。何因携庾信，同去哭徐陵。"
            ]
        },
        {
            "title": "同崔八诣药山访融禅师",
            "content": [
                "共受征南不次恩，报恩惟是有忘言。",
                "岩花涧草西林路，未见高僧只见猿。"
            ]
        },
        {
            "title": "咸阳",
            "content": [
                "咸阳宫阙郁嵯峨，六国楼台艳绮罗。",
                "自是当时天帝醉，不关秦地有山河。"
            ]
        },
        {
            "title": "柳",
            "content": [
                "动春何限叶，撼晓几多枝。解有相思否，应无不舞时。",
                "絮飞藏皓蝶，带弱露黄鹂。倾国宜通体，谁来独赏眉。"
            ]
        },
        {
            "title": "鄠杜马上念汉书",
            "content": [
                "世上苍龙种，人间武帝孙。小来惟射猎，兴罢得乾坤。",
                "渭水天开苑，咸阳地献原。英灵殊未已，丁傅渐华轩。"
            ]
        },
        {
            "title": "街西池馆",
            "content": [
                "白阁他年别，朱门此夜过。疏帘留月魄，珍簟接烟波。",
                "太守三刀梦，将军一箭歌。国租容客旅，香熟玉山禾。"
            ]
        },
        {
            "title": "巴江柳",
            "content": [
                "巴江可惜柳，柳色绿侵江。好向金銮殿，移阴入绮窗。"
            ]
        },
        {
            "title": "哭刘司户二首",
            "content": [
                "离居星岁易，失望死生分。酒瓮凝余桂，书签冷旧芸。",
                "江风吹雁急，山木带蝉曛。一叫千回首，天高不为闻。",
                "有美扶皇运，无谁荐直言。已为秦逐客，复作楚冤魂。",
                "湓浦应分派，荆江有会源。并将添恨泪，一洒问乾坤。"
            ]
        },
        {
            "title": "赠刘司户",
            "content": [
                "江风吹浪动云根，重碇危樯白日昏。已断燕鸿初起势，",
                "更惊骚客后归魂。汉廷急诏谁先入，楚路高歌自欲翻。",
                "万里相逢欢复泣，凤巢西隔九重门。"
            ]
        },
        {
            "title": "潭州",
            "content": [
                "潭州官舍暮楼空，今古无端入望中。湘泪浅深滋竹色，",
                "楚歌重叠怨兰丛。陶公战舰空滩雨，贾傅承尘破庙风。",
                "目断故园人不至，松醪一醉与谁同。"
            ]
        },
        {
            "title": "江亭散席循柳路吟",
            "content": [
                "春咏敢轻裁，衔辞入半杯。已遭江映柳，更被雪藏梅。",
                "寡和真徒尔，殷忧动即来。从诗得何报，惟感二毛催。"
            ]
        },
        {
            "title": "楚泽",
            "content": [
                "夕阳归路后，霜野物声干。集鸟翻渔艇，残虹拂马鞍。",
                "刘桢元抱病，虞寄数辞官。白袷经年卷，西来及早寒。"
            ]
        },
        {
            "title": "复京",
            "content": [
                "虏骑胡兵一战摧，万灵回首贺轩台。",
                "天教李令心如日，可要昭陵石马来。"
            ]
        },
        {
            "title": "华清宫",
            "content": [
                "华清恩幸古无伦，犹恐蛾眉不胜人。",
                "未免被他褒女笑，只教天子暂蒙尘。"
            ]
        },
        {
            "title": "华山题王母祠",
            "content": [
                "莲华峰下锁雕梁，此去瑶池地共长。",
                "好为麻姑到东海，劝栽黄竹莫栽桑。"
            ]
        },
        {
            "title": "人欲",
            "content": [
                "人欲天从竟不疑，莫言圆盖便无私。",
                "秦中已久乌头白，却是君王未备知。"
            ]
        },
        {
            "title": "和孙朴韦蟾孔雀咏",
            "content": [
                "此去三梁远，今来万里携。西施因网得，秦客被花迷。",
                "可在青鹦鹉，非关碧野鸡。约眉怜翠羽，刮目想金篦。",
                "瘴气笼飞远，蛮花向坐低。轻于赵皇后，贵极楚悬黎。",
                "都护矜罗幕，佳人炫绣袿。屏风临烛釦，捍拨倚香脐。",
                "旧思牵云叶，新愁待雪泥。爱堪通梦寐，画得不端倪。",
                "地锦排苍雁，帘钉镂白犀。曙霞星斗外，凉月露盘西。",
                "妒好休夸舞，经寒且少啼。红楼三十级，稳稳上丹梯。"
            ]
        },
        {
            "title": "商於",
            "content": [
                "商於朝雨霁，归路有秋光。背坞猿收果，投岩麝退香。",
                "建瓴真得势，横戟岂能当。割地张仪诈，谋身绮季长。",
                "清渠州外月，黄叶庙前霜。今日看云意，依依入帝乡。"
            ]
        },
        {
            "title": "异俗二首",
            "content": [
                "鬼疟朝朝避，春寒夜夜添。未惊雷破柱，不报水齐檐。",
                "虎箭侵肤毒，鱼钩刺骨铦。鸟言成谍诉，多是恨彤幨。",
                "户尽悬秦网，家多事越巫。未曾容獭祭，只是纵猪都。",
                "点对连鳌饵，搜求缚虎符。贾生兼事鬼，不信有洪炉。"
            ]
        },
        {
            "title": "自喜",
            "content": [
                "自喜蜗牛舍，兼容燕子巢。绿筠遗粉箨，红药绽香苞。",
                "虎过遥知阱，鱼来且佐庖。慢行成酩酊，邻壁有松醪。"
            ]
        },
        {
            "title": "归墅",
            "content": [
                "行李逾南极，旬时到旧乡。楚芝应遍紫，邓橘未全黄。",
                "渠浊村舂急，旗高社酒香。故山归梦喜，先入读书堂。"
            ]
        },
        {
            "title": "崔处士",
            "content": [
                "真人塞其内，夫子入于机。未肯投竿起，惟欢负米归。",
                "雪中东郭履，堂上老莱衣。读遍先贤传，如君事者稀。"
            ]
        },
        {
            "title": "令狐舍人说昨夜西掖玩月因戏赠",
            "content": [
                "昨夜玉轮明，传闻近太清。凉波冲碧瓦，晓晕落金茎。",
                "露索秦宫井，风弦汉殿筝。几时绵竹颂，拟荐子虚名。"
            ]
        },
        {
            "title": "南朝",
            "content": [
                "玄武湖中玉漏催，鸡鸣埭口绣襦回。谁言琼树朝朝见，",
                "不及金莲步步来。敌国军营漂木柹，前朝神庙锁烟煤。",
                "满宫学士皆颜色，江令当年只费才。"
            ]
        },
        {
            "title": "寄罗劭兴",
            "content": [
                "棠棣黄花发，忘忧碧叶齐。人闲微病酒，燕重远兼泥。",
                "混沌何由凿，青冥未有梯。高阳旧徒侣，时复一相携。"
            ]
        },
        {
            "title": "夜意",
            "content": [
                "帘垂幕半卷，枕冷被仍香。如何为相忆，魂梦过潇湘。"
            ]
        },
        {
            "title": "蝶",
            "content": [
                "孤蝶小徘徊，翩翾粉翅开。并应伤皎洁，频近雪中来。"
            ]
        },
        {
            "title": "韦蟾",
            "content": [
                "谢家离别正凄凉，少傅临岐赌佩囊。",
                "却忆短亭回首处，夜来烟雨满池塘。"
            ]
        },
        {
            "title": "李卫公",
            "content": [
                "绛纱弟子音尘绝，鸾镜佳人旧会稀。",
                "今日致身歌舞地，木棉花暖鹧鸪飞。"
            ]
        },
        {
            "title": "鸾凤",
            "content": [
                "旧镜鸾何处，衰桐凤不栖。金钱饶孔雀，锦段落山鸡。",
                "王子调清管，天人降紫泥。岂无云路分，相望不应迷。"
            ]
        },
        {
            "title": "江上",
            "content": [
                "万里风来地，清江北望楼。云通梁苑路，月带楚城秋。",
                "刺字从漫灭，归途尚阻修。前程更烟水，吾道岂淹留。"
            ]
        },
        {
            "title": "夜饮",
            "content": [
                "卜夜容衰鬓，开筵属异方。烛分歌扇泪，雨送酒船香。",
                "江海三年客，乾坤百战场。谁能辞酩酊，淹卧剧清漳。"
            ]
        },
        {
            "title": "题郑大有隐居",
            "content": [
                "结构何峰是，喧闲此地分。石梁高泻月，樵路细侵云。",
                "偃卧蛟螭室，希夷鸟兽群。近知西岭上，玉管有时闻。"
            ]
        },
        {
            "title": "因书",
            "content": [
                "绝徼南通栈，孤城北枕江。猿声连月槛，鸟影落天窗。",
                "海石分棋子，郫筒当酒缸。生归话辛苦，别夜对凝釭。"
            ]
        },
        {
            "title": "商於新开路",
            "content": [
                "六百商於路，崎岖古共闻。蜂房春欲暮，虎阱日初曛。",
                "路向泉间辨，人从树杪分。更谁开捷径，速拟上青云。"
            ]
        },
        {
            "title": "细雨",
            "content": [
                "萧洒傍回汀，依微过短亭。气凉先动竹，点细未开萍。",
                "稍促高高燕，微疏的的萤。故园烟草色，仍近五门青。"
            ]
        },
        {
            "title": "俳谐",
            "content": [
                "短顾何由遂，迟光且莫惊。莺能歌子夜，蝶解舞宫城。",
                "柳讶眉双浅，桃猜粉太轻。年华有情状，吾岂怯平生。"
            ]
        },
        {
            "title": "离席",
            "content": [
                "出宿金尊掩，从公玉帐新。依依向余照，远远隔芳尘。",
                "细草翻惊雁，残花伴醉人。杨朱不用劝，只是更沾巾。"
            ]
        },
        {
            "title": "春游",
            "content": [
                "桥峻斑骓疾，川长白鸟高。烟轻惟润柳，风滥欲吹桃。",
                "徙倚三层阁，摩挲七宝刀。庾郎年最少，青草妒春袍。"
            ]
        },
        {
            "title": "向晚",
            "content": [
                "当风横去幰，临水卷空帷。北土秋千罢，南朝祓禊归。",
                "花情羞脉脉，柳意怅微微。莫叹佳期晚，佳期自古稀。"
            ]
        },
        {
            "title": "小园独酌",
            "content": [
                "柳带谁能结，花房未肯开。空余双蝶舞，竟绝一人来。",
                "半展龙须席，轻斟玛瑙杯。年年春不定，虚信岁前梅。"
            ]
        },
        {
            "title": "题僧壁",
            "content": [
                "舍生求道有前踪，乞脑剜身结愿重。大去便应欺粟颗，",
                "小来兼可隐针锋。蚌胎未满思新桂，琥珀初成忆旧松。",
                "若信贝多真实语，三生同听一楼钟。"
            ]
        },
        {
            "title": "赠子直花下",
            "content": [
                "池光忽隐墙，花气乱侵房。屏缘蝶留粉，窗油蜂印黄。",
                "官书推小吏，侍史从清郎。并马更吟去，寻思有底忙。"
            ]
        },
        {
            "title": "献寄旧府开封公",
            "content": [
                "幕府三年远，春秋一字褒。书论秦逐客，赋续楚离骚。",
                "地理南溟阔，天文北极高。酬恩抚身世，未觉胜鸿毛。"
            ]
        },
        {
            "title": "乐游原",
            "content": [
                "春梦乱不记，春原登已重。青门弄烟柳，紫阁舞云松。",
                "拂砚轻冰散，开尊绿酎浓。无悰托诗遣，吟罢更无悰。"
            ]
        },
        {
            "title": "陈后宫",
            "content": [
                "玄武开新苑，龙舟宴幸频。渚莲参法驾，沙鸟犯句陈。",
                "寿献金茎露，歌翻玉树尘。夜来江令醉，别诏宿临春。"
            ]
        },
        {
            "title": "陆发荆南始至商洛",
            "content": [
                "昔去真无奈，今还岂自知。青辞木奴橘，紫见地仙芝。",
                "四海秋风阔，千岩暮景迟。向来忧际会，犹有五湖期。"
            ]
        },
        {
            "title": "裴明府居止",
            "content": [
                "爱君茅屋下，向晚水溶溶。试墨书新竹，张琴和古松。",
                "坐来闻好鸟，归去度疏钟。明日还相见，桥南贳酒醲。"
            ]
        },
        {
            "title": "自贶",
            "content": [
                "陶令弃官后，仰眠书屋中。谁将五斗米，拟换北窗风。"
            ]
        },
        {
            "title": "访秋",
            "content": [
                "酒薄吹还醒，楼危望已穷。江皋当落日，帆席见归风。",
                "烟带龙潭白，霞分鸟道红。殷勤报秋意，只是有丹枫。"
            ]
        },
        {
            "title": "高松",
            "content": [
                "高松出众木，伴我向天涯。客散初晴候，僧来不语时。",
                "有风传雅韵，无雪试幽姿。上药终相待，他年访伏龟。"
            ]
        },
        {
            "title": "所居",
            "content": [
                "窗下寻书细，溪边坐石平。水风醒酒病，霜日曝衣轻。",
                "鸡黍随人设，蒲鱼得地生。前贤无不谓，容易即遗名。"
            ]
        },
        {
            "title": "曼倩辞",
            "content": [
                "十八年来堕世间，瑶池归梦碧桃闲。",
                "如何汉殿穿针夜，又向窗中觑阿环。"
            ]
        },
        {
            "title": "旧将军",
            "content": [
                "云台高议正纷纷，谁定当时荡寇勋。",
                "日暮灞陵原上猎，李将军是故将军。"
            ]
        },
        {
            "title": "王昭君",
            "content": [
                "毛延寿画欲通神，忍为黄金不顾人。",
                "马上琵琶行万里，汉宫长有隔生春。"
            ]
        },
        {
            "title": "思归",
            "content": [
                "固有楼堪倚，能无酒可倾。岭云春沮洳，江月夜晴明。",
                "鱼乱书何托，猿哀梦易惊。旧居连上苑，时节正迁莺。"
            ]
        },
        {
            "title": "寄远",
            "content": [
                "姮娥捣药无时已，玉女投壶未肯休。",
                "何日桑田俱变了，不教伊水向东流。"
            ]
        },
        {
            "title": "假日",
            "content": [
                "素琴弦断酒瓶空，倚坐欹眠日已中。",
                "谁向刘灵天幕内，更当陶令北窗风。"
            ]
        },
        {
            "title": "戏题友人壁",
            "content": [
                "花径逶迤柳巷深，小阑亭午啭春禽。",
                "相如解作长门赋，却用文君取酒金。"
            ]
        },
        {
            "title": "昭州",
            "content": [
                "桂水春犹早，昭川日正西。虎当官道斗，猿上驿楼啼。",
                "绳烂金沙井，松干乳洞梯。乡音殊可骇，仍有醉如泥。"
            ]
        },
        {
            "title": "失猿",
            "content": [
                "祝融南去万重云，清啸无因更一闻。",
                "莫遣碧江通箭道，不教肠断忆同群。"
            ]
        },
        {
            "title": "杂歌谣辞·李夫人歌",
            "content": [
                "一带不结心，两股方安髻。惭愧白茅人，月没教星替。",
                "剩结茱萸枝，多擘秋莲的。独自有波光，彩囊盛不得。",
                "蛮丝系条脱，妍眼和香屑。寿宫不惜铸南人，",
                "柔肠早被秋波割。清澄有馀幽素香，鳏鱼渴凤真珠房。",
                "不知瘦骨类冰井，更许夜帘通晓霜。土花漠碧云茫茫，",
                "黄河欲尽天苍黄。"
            ]
        },
        {
            "title": "杂曲歌辞·杨柳枝",
            "content": [
                "暂凭樽酒送无憀，莫损愁眉与细腰。",
                "人世死前唯有别，春风争拟惜长条。",
                "含烟惹雾每依依，万绪千条拂落晖。",
                "为报行人休尽折，半留相送半迎归。"
            ]
        },
        {
            "title": "杂曲歌辞·无愁果有愁曲",
            "content": [
                "东有青龙西白虎，中含福皇包世度。玉壶渭水笑清潭，",
                "凿天不到牵牛处。骐驎踏云天马狞，牛山撼碎珊瑚声。",
                "秋娥点滴不成泪，十二玉楼无故钉。推烟唾月抛千里，",
                "十番红桐一行死。白杨别屋鬼迷人，空留暗记如蚕纸。",
                "日暮向风牵短丝，血凝血散今谁是。"
            ]
        },
        {
            "title": "相和歌辞·江南曲",
            "content": [
                "郎船安两桨，侬舸动双桡。扫黛开宫额，裁裙约楚腰。",
                "乖期方积思，临醉欲拼娇。莫以采菱唱，欲羡秦台箫。"
            ]
        },
        {
            "title": "曲江",
            "content": [
                "望断平时翠辇过，",
                "空闻子夜鬼悲歌。",
                "金舆不返倾城色，",
                "玉殿犹分下苑波。",
                "死忆华亭闻唳鹤，",
                "老忧王室泣铜驼。",
                "天荒地变心虽折，",
                "若比伤春意未多。"
            ]
        },
        {
            "title": "哭刘司户蕡",
            "content": [
                "路有论冤谪，",
                "言皆在中兴。",
                "空闻迁贾谊，",
                "不待相孙弘。",
                "江阔惟回首，",
                "天高但抚膺。",
                "去年相送地，",
                "春雪满黄陵。"
            ]
        },
        {
            "title": "吴宫",
            "content": [
                "龙槛沉沉水殿清，",
                "禁门深掩断人声。",
                "吴王宴罢满宫醉，",
                "日暮水漂花出城。"
            ]
        },
        {
            "title": "七月二十九日崇让宅宴作",
            "content": [
                "露如微霰下前池，",
                "风过回塘万竹悲。",
                "浮世本来多聚散，",
                "红蕖何事亦离披？",
                "悠扬归梦惟灯见，",
                "□落生涯独酒知。",
                "岂到白头长只尔，",
                "嵩阳松雪有心期。"
            ]
        },
        {
            "title": "天涯",
            "content": [
                "春日在天涯，天涯日又斜。",
                "莺啼如有泪，为湿最高花。",
                ""
            ]
        },
        {
            "title": "夕阳楼",
            "content": [
                "花明柳暗绕天愁，上尽重城更上楼。",
                "欲问孤鸿向何处，不知身世自悠悠。",
                ""
            ]
        },
        {
            "title": "正月崇让宅",
            "content": [
                "密锁重关掩绿苔，",
                "廊深阁迥此徘徊。",
                "先知风起月含晕，",
                "尚自露寒花未开。",
                "蝙拂帘旌终展转，",
                "鼠翻窗网小惊猜。",
                "背灯独共余香语，",
                "不觉犹歌起夜来。"
            ]
        },
        {
            "title": "重有感",
            "content": [
                "玉帐牙旗得上游，安危须共主君忧。",
                "窦融表已来关右，陶侃军宜次石头。",
                "岂有蛟龙愁失水？更无鹰隼与高秋。",
                "昼号夜哭兼幽显，早晚星关雪涕收？",
                ""
            ]
        },
        {
            "title": "银河吹笙",
            "content": [
                "怅望银河吹玉笙，",
                "楼寒院冷接平明。",
                "重衾幽梦他年断，",
                "别树羁雌昨夜惊。",
                "月榭故香因雨发，",
                "风帘残烛隔霜清。",
                "不须浪作缑山意，",
                "湘瑟秦箫自有情。"
            ]
        },
        {
            "title": "板桥小别",
            "content": [
                "回望高城落晓河，",
                "长亭窗户压微波。",
                "水仙欲上鲤鱼去，",
                "一夜芙蓉红泪多。"
            ]
        },
        {
            "title": "离亭赋得折杨柳二首",
            "content": [
                "",
                "暂凭樽酒送无憀，莫损愁眉与细腰。",
                "人世死前惟有别，春风争拟惜长条？",
                "",
                "含烟惹雾每依依，万绪千条拂落晖。",
                "为报行人休尽折，半留相送半迎归。",
                ""
            ]
        },
        {
            "title": "富平少侯",
            "content": [
                "七国三边未到忧，十三身袭富平候。",
                "不收金弹抛林外，却惜银床在井头。",
                "彩树转灯珠错落，绣檀回枕玉雕锼。",
                "当关不报侵晨客，新得佳人字莫愁。",
                ""
            ]
        },
        {
            "title": "汉宫词",
            "content": [
                "青雀西飞竟未回，",
                "君王长在集灵台。",
                "侍臣最有相如渴，",
                "不赐金茎露一杯。"
            ]
        },
        {
            "title": "齐宫词",
            "content": [
                "永寿兵来夜不扃，金莲无复印中庭。",
                "梁台歌管三更罢，犹自风摇九子铃。",
                ""
            ]
        },
        {
            "title": "楚吟",
            "content": [
                "山上离宫宫上楼，楼前宫畔暮江流。",
                "楚天长短黄昏雨，宋玉无愁亦自愁。",
                ""
            ]
        },
        {
            "title": "端居",
            "content": [
                "远书归梦两悠悠，只有空床敌素秋。",
                "阶下青苔与红树，雨中寥落月中愁。",
                ""
            ]
        },
        {
            "title": "碧城三首（其一）",
            "content": [
                "碧城十二曲阑干，犀辟尘埃玉辟寒。",
                "阆苑有书多附鹤，女床无树不栖鸾。",
                "星沈海底当窗见，雨过河源隔座看。",
                "若是晓珠明又定，一生长对水晶盘。",
                ""
            ]
        },
        {
            "title": "晚晴",
            "content": [
                "深居府夹城，春去夏犹清。",
                "天意怜幽草，人间重晚晴。",
                "并添高阁迥，微注小窗明。",
                "越鸟巢干後，归飞体更轻。",
                ""
            ]
        },
        {
            "title": "龙池",
            "content": [
                "龙池赐酒敞云屏，羯鼓声高众乐停。",
                "夜半宴归宫漏永，薛王沉醉寿王醒。",
                ""
            ]
        },
        {
            "title": "柳",
            "content": [
                "曾逐东风拂舞筵，乐游春苑断肠天。",
                "如何肯到清秋日，已带斜阳又带蝉。",
                ""
            ]
        },
        {
            "title": "无题四首",
            "content": [
                "",
                "来是空言去绝踪，",
                "月斜楼上五更钟。",
                "梦为远别啼难唤，",
                "书被催成墨未浓。",
                "蜡照半笼金翡翠，",
                "麝熏微度绣芙蓉。",
                "刘郎已恨蓬山远，",
                "更隔蓬山一万重。",
                "",
                "飒飒东风细雨来，",
                "芙蓉塘外有轻雷。",
                "金蟾啮锁烧香入，",
                "玉虎牵丝汲井回。",
                "贾氏窥帘韩掾少，",
                "宓妃留枕魏王才。",
                "春心莫共花争发，",
                "一寸相思一寸灰。",
                "",
                "何处哀筝随急管，",
                "樱花永巷垂杨岸。",
                "东家老女嫁不售，",
                "白日当天三月半。",
                "溧阳公主年十四，",
                "清明暖後同墙看。",
                "归来展转到五更，",
                "梁间燕子闻长叹。",
                "",
                "王十二兄与畏之员外相访，见招小饮，时予以悼亡日近，",
                "不去，因寄。",
                "谢傅门庭旧末行，",
                "今朝歌管属檀郎。",
                "更无人处帘垂地，",
                "欲拂尘时簟竟床。",
                "嵇氏幼男犹可悯，",
                "左家娇女岂能望？",
                "愁霖腹疾俱难遣，",
                "万里西风夜正长。"
            ]
        },
        {
            "title": "二月二日",
            "content": [
                "二月二日江上行，",
                "东风日暖闻吹笙。",
                "花须柳眼各无赖，",
                "紫蝶黄蜂俱有情。",
                "万里忆归元亮井，",
                "三年从事亚夫营。",
                "新滩莫悟游人意，",
                "更作风檐夜雨声。"
            ]
        },
        {
            "title": "杜司勋",
            "content": [
                "高楼风雨感斯文短翼差池不及群。",
                "刻意伤春复伤别，人间惟有杜司勋。",
                ""
            ]
        },
        {
            "title": "咏史",
            "content": [
                "北湖南埭水漫漫，一片降旗百尺竿。",
                "三百年间同晓梦，钟山何处有龙盘。",
                ""
            ]
        },
        {
            "title": "哭刘蕡",
            "content": [
                "上帝深宫闭九阍，巫咸不下问衔冤。",
                "广陵别後春涛隔，湓浦书来秋雨翻。",
                "只有安仁能作诔，何曾宋玉解招魂。",
                "平生风义兼师友，不敢同君哭寝门。",
                ""
            ]
        },
        {
            "title": "梦泽",
            "content": [
                "梦泽悲风动白茅，楚王葬尽满城娇。",
                "未知歌舞能多少，虚减宫厨为细腰。",
                ""
            ]
        },
        {
            "title": "赠柳",
            "content": [
                "章台从掩映，郢路更参差。",
                "见说风流极，来当婀娜时。",
                "桥回行欲断，堤远意相随。",
                "忍放花如雪，青楼扑酒旗。",
                ""
            ]
        },
        {
            "title": "北齐二首",
            "content": [
                "一笑相倾国便亡，何劳荆棘始堪伤。",
                "小怜玉体横陈夜，已报周师入晋阳。",
                "",
                "巧笑知堪敌万几，倾城最在著戎衣。",
                "晋阳已陷休回顾，更请君王猎一围。",
                ""
            ]
        },
        {
            "title": "杜工部蜀中离席",
            "content": [
                "人生何处不离群？世路干戈惜暂分。",
                "雪岭未归天外使，松州犹驻殿前军。",
                "座中醉客延醒客，江上晴云杂雨云。",
                "美酒成都堪送老，当垆仍是卓文君。",
                ""
            ]
        },
        {
            "title": "悼伤后赴东蜀辟至散关遇雪",
            "content": [
                "剑外从军远，无家与寄衣。",
                "散关三尺雪，回梦旧鸳机。",
                ""
            ]
        },
        {
            "title": "赠刘司户蕡",
            "content": [
                "江风扬浪动云根，重碇危樯白日昏。",
                "已断燕鸿初起势，更惊骚客後归魂。",
                "汉廷急诏谁先入，楚路高歌自欲翻。",
                "万里相逢欢复泣，凤巢西隔九重门。",
                ""
            ]
        },
        {
            "title": "十一月中旬至扶风界见梅花",
            "content": [
                "匝路亭亭艳，",
                "非时袅袅香。",
                "素娥惟与月，",
                "青女不饶霜。",
                "赠远虚盈手，",
                "伤离适断肠。",
                "为谁成早秀？",
                "不待作年芳。"
            ]
        },
        {
            "title": "滞雨",
            "content": [
                "滞雨长安夜，残灯独客愁。",
                "故乡云水地，归梦不宜秋。",
                ""
            ]
        },
        {
            "title": "正月十五闻京有灯恨不得观",
            "content": [
                "月色灯光满帝都，香车宝辇隘通衢。",
                "身闲不睹中兴盛，羞逐乡人赛紫姑。"
            ]
        },
        {
            "title": "谒山",
            "content": [
                "从来系日乏长绳，水去云回恨不胜。",
                "欲就麻姑买沧海，一杯春露冷如冰。",
                ""
            ]
        },
        {
            "title": "忆匡一师",
            "content": [
                "无事经年别远公，帝城钟晓忆西峰。",
                "炉烟消尽寒灯晦，童子开门雪满松。",
                ""
            ]
        },
        {
            "title": "瑶池",
            "content": [
                "瑶池阿母绮窗开，黄竹歌声动地哀。",
                "八骏日行三万里，穆王何事不重来。",
                ""
            ]
        },
        {
            "title": "细雨",
            "content": [
                "帷飘白玉堂，簟卷碧牙床。",
                "楚女当时意，萧萧发彩凉。",
                ""
            ]
        },
        {
            "title": "无题（二首其一）",
            "content": [
                "来是空言去绝踪，月斜楼上五更钟。",
                "梦为远别啼难唤，书被催成墨未浓。",
                "蜡照半笼金翡翠，麝薰微度绣芙蓉。",
                "刘郎已恨蓬山远，更隔蓬山一万重！",
                ""
            ]
        },
        {
            "title": "无题二首（其一）",
            "content": [
                "凤尾香罗薄几重，碧文圆顶夜深缝。",
                "扇裁月魄羞难掩，车走雷声语未通。",
                "曾是寂寥金烬暗，断无消息石榴红。",
                "斑骓只系垂杨岸，何处西南待好风？",
                ""
            ]
        },
        {
            "title": "无题",
            "content": [
                "昨夜星辰昨夜风，画楼西畔桂堂东。",
                "身无彩凤双飞翼，心有灵犀一点通。",
                "隔座送钩春酒暖，分曹射覆蜡灯红。",
                "嗟余听鼓应官去，走马兰台类转蓬。",
                ""
            ]
        },
        {
            "title": "无题",
            "content": [
                "八岁偷照镜，长眉已能画。",
                "十岁去踏青，芙蓉作裙衩。",
                "十二学弹筝，银甲不曾卸。",
                "十四藏六亲，悬知犹未嫁。",
                "十五泣春风，背面秋千下。"
            ]
        },
        {
            "title": "为有",
            "content": [
                "为有云屏无限娇，凤城寒尽怕春宵。",
                "无端嫁得金龟婿，辜负香衾事早朝！",
                ""
            ]
        },
        {
            "title": "微雨",
            "content": [
                "初随林霭动，稍共夜凉分。",
                "窗迥侵灯冷，庭虚近水闻。",
                ""
            ]
        },
        {
            "title": "隋宫",
            "content": [
                "紫泉宫殿锁烟霞，欲取芜城作帝家。",
                "玉玺不缘归日角，锦帆应是到天涯。",
                "于今腐草无莹火，终古垂杨有暮鸦。",
                "地下若逢陈后主，岂宜重问后庭花？",
                ""
            ]
        },
        {
            "title": "隋宫",
            "content": [
                "乘兴南游不戒严，九重谁省谏书函？",
                "春风举国裁宫锦，半作障泥半作帆！",
                ""
            ]
        },
        {
            "title": "日射",
            "content": [
                "日射纱窗风撼扉，",
                "香罗拭手春事违。",
                "回廊四合掩寂寞，",
                "碧鹦鹉对红蔷薇。"
            ]
        },
        {
            "title": "日日",
            "content": [
                "日日春光斗日光，",
                "山城斜路杏花香。",
                "几许心绪浑无事，",
                "得及游丝百尺长？"
            ]
        },
        {
            "title": "屏风",
            "content": [
                "六曲连环接翠帷，",
                "高楼半夜酒醒时。",
                "掩灯遮雾密如此，",
                "雨落月明两不知。"
            ]
        },
        {
            "title": "暮秋独游曲江",
            "content": [
                "荷叶生时春恨生，荷叶枯时秋恨成。",
                "深知身在情长在，怅望江头江水声。",
                ""
            ]
        },
        {
            "title": "落花",
            "content": [
                "高阁客竟去，小园花乱飞。",
                "参差连曲陌，迢递送斜晖。",
                "肠断未忍扫，眼穿仍欲归。",
                "芳心向春尽，所得是沾衣。",
                ""
            ]
        },
        {
            "title": "凉思",
            "content": [
                "客去波平槛，蝉休露满枝。",
                "永怀当此节，倚立自移时。",
                "北斗兼春远，南陵寓使迟。",
                "天涯占梦数，疑误有新知。",
                ""
            ]
        },
        {
            "title": "泪",
            "content": [
                "永巷长年怨绮罗，离情终日思风波。",
                "湘江竹上痕无限，岘首碑前洒几多。",
                "人去紫台秋入塞，兵残楚帐夜闻歌。",
                "朝来灞水桥边问，未抵青袍送玉珂。",
                ""
            ]
        },
        {
            "title": "锦瑟",
            "content": [
                "锦瑟无端五十弦，一弦一柱思华年。",
                "庄生晓梦迷蝴蝶，望帝春心托杜鹃。",
                "沧海月明珠有泪，蓝田日暖玉生烟。",
                "此情可待成追忆，只是当时已惘然。",
                ""
            ]
        },
        {
            "title": "忆梅",
            "content": [
                "定定住天涯，依依向物华。",
                "寒梅最堪恨，常作去年花。",
                ""
            ]
        },
        {
            "title": "重过圣女祠",
            "content": [
                "白石岩扉碧藓滋，上清沦谪得归迟。",
                "一春梦雨常飘瓦，尽日灵风不满旗。",
                "萼绿华来无定所，杜兰香去未移时。",
                "玉郎会此通仙籍，忆向天阶问紫芝。",
                ""
            ]
        },
        {
            "title": "寄蜀客",
            "content": [
                "君到临邛问酒垆，",
                "近来还有长卿无？",
                "金徽却是无情物，",
                "不许文君忆故夫。"
            ]
        },
        {
            "title": "寄令狐郎中",
            "content": [
                "嵩云秦树久离居，双鲤迢迢一纸书。",
                "休问梁园旧宾客，茂陵秋雨病相如。",
                ""
            ]
        },
        {
            "title": "花下醉",
            "content": [
                "寻芳不觉醉流霞，倚树沉眠日已斜。",
                "客散酒醒深夜后，更持红烛赏残花。",
                ""
            ]
        },
        {
            "title": "韩碑",
            "content": [
                "元和天子神武姿，彼何人哉轩与羲。",
                "誓将上雪列圣耻，坐法宫中朝四夷。",
                "淮西有贼五十载，封狼生貙貙生罴。",
                "不据山河据平地，长戈利矛日可麾。",
                "帝得圣相相曰度，贼斫不死神扶持。",
                "腰悬相印作都统，阴风惨澹天王旗。",
                "愬武古通作牙爪，仪曹外郎载笔随。",
                "行军司马智且勇，十四万众犹虎貔。",
                "入蔡缚贼献太庙，功无与让恩不訾。",
                "帝曰汝度功第一，汝从事愈宜为辞。",
                "愈拜稽首蹈且舞，金石刻画臣能为。",
                "古者世称大手笔，此事不系于职司。",
                "当仁自古有不让，言讫屡颔天子颐。",
                "公退斋戒坐小阁，濡染大笔何淋漓。",
                "点窜《尧典》《舜典》字，涂改《清庙》《生民》诗。",
                "文成破体书在纸，清晨再拜铺丹墀。",
                "表曰臣愈昧死上，咏神圣功书之碑。",
                "碑高三丈字如斗，负以灵鳌蟠以螭。",
                "句奇语重喻者少，谗之天子言其私。",
                "长绳百尺拽碑倒，粗砂大石相磨治。",
                "公之斯文若元气，先时已入人肝脾。",
                "汤盘孔鼎有述作，今无其器存其辞。",
                "呜呼圣王及圣相，相与烜赫流淳熙。",
                "公之斯文不示后，曷与三五相攀追。",
                "愿书万本诵万遍，口角流沫右手胝。",
                "传之七十有二代，以为封禅玉检明堂基。",
                ""
            ]
        },
        {
            "title": "韩冬郎即席为诗相送，一座尽惊。他日余方追吟“连宵侍坐裴回久”之句，有老成之风，因成二绝寄酬，兼呈畏之员外",
            "content": [
                "十岁裁诗走马成，冷灰残烛动离情。",
                "桐花万里关山路，雏凤清于老凤声。",
                ""
            ]
        },
        {
            "title": "风雨",
            "content": [
                "凄凉宝剑篇，羁泊欲穷年。",
                "黄叶仍风雨，青楼自管弦。",
                "新知遭薄俗，旧好隔良缘。",
                "心断新丰酒，销愁斗几千。",
                ""
            ]
        },
        {
            "title": "代赠",
            "content": [
                "楼上黄昏欲望休，玉梯横绝月如钩。",
                "芭蕉不展丁香结，同向春风各自愁。",
                ""
            ]
        },
        {
            "title": "春雨",
            "content": [
                "怅卧新春白袷衣，白门寥落意多违。",
                "红楼隔雨相望冷，珠箔飘灯独自归。",
                "远路应悲春晼晚，残宵犹得梦依稀。",
                "玉铛缄札何由达？万里云罗一雁飞。",
                ""
            ]
        },
        {
            "title": "蝉",
            "content": [
                "本以高难饱，徒劳恨费声。",
                "五更疏欲断，一树碧无情。",
                "薄宦梗犹泛，故园芜已平。",
                "烦君最相警，我亦举家清。",
                ""
            ]
        },
        {
            "title": "北青萝",
            "content": [
                "残阳西入崦，茅屋访孤僧。",
                "落叶人何在，寒云路几层。",
                "独敲初夜磬，闲倚一枝藤。",
                "世界微尘里，吾宁爱与憎。",
                ""
            ]
        },
        {
            "title": "景阳井",
            "content": [
                "景阳宫井剩堪悲，不尽龙鸾誓死期。",
                "肠断吴王宫外水，浊泥犹得葬西施。"
            ]
        },
        {
            "title": "贾生",
            "content": [
                "宣室求贤访逐臣，贾生才调更无伦。",
                "可怜夜半虚前席，不问苍生问鬼神。",
                ""
            ]
        },
        {
            "title": "浑河中",
            "content": [
                "九庙无尘八马回，",
                "奉天城垒长春苔。",
                "咸阳原上英雄骨，",
                "半向君家养马来。"
            ]
        },
        {
            "title": "回中牡丹为雨所败",
            "content": [
                "浪笑榴花不及春，先期零落更愁人。",
                "玉盘迸泪伤心数，锦瑟惊弦破梦频。",
                "万里重阴非旧圃，一年生意属流尘。",
                "前溪午罢君回顾，并觉今朝粉态新。"
            ]
        },
        {
            "title": "无题",
            "content": [
                "相见时难别亦难，东风无力百花残。",
                "春蚕到死丝方尽，蜡炬成灰泪始干！",
                "晓镜但愁云鬓改，夜吟应觉月光寒。",
                "蓬山此去无多路，青鸟殷勤为探看！",
                ""
            ]
        },
        {
            "title": "马嵬二首（其一）",
            "content": [
                "海外徒闻更九州，他生未卜此生休。",
                "空闻虎旅传宵柝，无复鸡人报晓筹。",
                "此日六军同驻马，当时七夕笑牵牛。",
                "如何四纪为天子，不及卢家有莫愁。",
                ""
            ]
        },
        {
            "title": "安定城楼",
            "content": [
                "迢递高城百尺楼，绿杨枝外尽汀洲。",
                "贾生年少虚垂涕，王粲春来更远游。",
                "永忆江湖归白发，欲回天地入扁舟。",
                "不知腐鼠成滋味，猜忌宛雏竟未休。",
                ""
            ]
        },
        {
            "title": "霜月",
            "content": [
                "初闻征雁已无蝉，百尺楼台水接天。",
                "青女素娥俱耐冷，月中霜里斗婵娟。",
                ""
            ]
        },
        {
            "title": "夜雨寄北",
            "content": [
                "君问归期未有期，巴山夜雨涨秋池。",
                "何当共剪西窗烛，却话巴山夜雨时？",
                ""
            ]
        },
        {
            "title": "初入武夷",
            "content": [
                "未到名山梦已新，千峰拔地玉嶙峋。",
                "幔亭一夜风吹雨，似与游人洗俗尘。"
            ]
        },
        {
            "title": "登乐游原",
            "content": [
                "向晚意不适，驱车登古原。",
                "夕阳无限好，只是近黄昏。",
                ""
            ]
        },
        {
            "title": "宫辞",
            "content": [
                "君恩如水向东流，",
                "得宠忧移失宠愁。",
                "莫向尊前奏《花落》，",
                "凉风只在殿西头。"
            ]
        },
        {
            "title": "宫妓",
            "content": [
                "珠箔轻明拂玉墀，",
                "披香新殿斗腰支。",
                "不须看尽鱼龙戏，",
                "终谴君王怒偃师。"
            ]
        },
        {
            "title": "筹笔驿",
            "content": [
                "猿鸟犹疑畏简书，风云常为护储胥。",
                "徒令上将挥神笔，终见降王走传车。",
                "管乐有才终不忝，关张无命欲何如？",
                "他年锦里经祠庙，梁父吟成恨有余。",
                ""
            ]
        },
        {
            "title": "嫦娥",
            "content": [
                "云母屏风烛影深，长河渐落晓星沉。",
                "嫦娥应悔偷灵药，碧海青天夜夜心！",
                ""
            ]
        },
        {
            "title": "宿骆氏亭，寄怀崔雍、崔兖",
            "content": [
                "竹坞无尘水槛清，相思迢递隔重城。",
                "秋阴不散霜飞晚，留得枯荷听雨声。",
                ""
            ]
        }
    ]
}