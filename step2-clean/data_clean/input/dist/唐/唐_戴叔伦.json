{
    "dynasty": "唐",
    "author": "戴叔伦",
    "intro": "戴叔伦(732-789),字幼公，也作次公，金坛（今江苏）人。曾任抚州刺史，著有《戴叔伦集》。词仅存一首。",
    "items": [
        {
            "title": "张评事涉秦居士系见访郡斋，即同赋中字",
            "content": "轺车忽枉辙，郡府自生风。遣吏山禽在，开樽野客同。\r古墙抽腊笋，乔木飏春鸿。能赋传幽思，清言尽至公。\r城欹残照入，池曲大江通。此地人来少，相欢一醉中。"
        },
        {
            "title": "下鼻亭泷行八十里聊状艰险，寄青苗郑副端朔",
            "content": "泷水天际来，鼻山地中坼。盘涡几十处，叠溜皆千尺。\r直写卷沈沙，惊翻冲绝壁。淙淙振崖谷，汹汹竟朝夕。\r人语不自闻，日光乱相射。舣舟始摇漾，举棹旋奔激。\r既下同建瓴，半空方避石。前危苦未尽，后险何其迫。\r倏闪疾风雷，苍皇荡魂魄。因随伏流出，忽与跳波隔。\r远想欲回轩，岂兹还泛鹢。云涯多候馆，努力勤登历。"
        },
        {
            "title": "桂阳北岭偶过野人所居，聊书即事呈王永州邕",
            "content": "犬吠空山响，林深一径存。隔云寻板屋，渡水到柴门。\r日昼风烟静，花明草树繁。乍疑秦世客，渐识楚人言。\r不记逃乡里，居然长子孙。种田烧险谷，汲井凿高原。\r畦叶藏春雉，庭柯宿旅猿。岭阴无瘴疠，地隙有兰荪。\r内户均皮席，枯瓢沃野餐。远心知自负，幽赏讵能论。\r转步重崖合，瞻途落照昏。他时愿携手，莫比武陵源。"
        },
        {
            "title": "送车参军江陵（一作送韦参军，一作释清江诗",
            "content": "槐花落尽柳阴清，萧索凉天楚客情。海上旧山无的信，\r东门归路不堪行。身随幻境劳多事，迹学禅心厌有名。\r公子道存知不弃，欲依刘表住南荆。"
        },
        {
            "title": "站疲?姆魅疽鲁尽６篮薏撞?拢?锢幢鸸嗜恕",
            "content": "邦君采菊地，近接旅人居。一命招衰疾，清光照里闾。\r去官惭比谢，下榻贵同徐。莫怪沙边倒，偏沾杯酌馀。"
        },
        {
            "title": "送谢夷甫宰馀姚县（馀姚，一作鄮县）",
            "content": "君去方为宰，干戈尚未销。邑中残老小，乱后少官僚。\r廨宇经兵火，公田没海潮。到时应变俗，新政满馀姚。"
        },
        {
            "title": "送王翁信及第归江东旧隐（作方干诗，送友及",
            "content": "南行无俗侣，秋雁与寒云。野趣自多惬，名香日总闻。\r吴山中路断，浙水半江分。此地登临惯，含情一送君。"
        },
        {
            "title": "别友人（一作汝南逢董校书，又作别董校书）",
            "content": "扰扰倦行役，相逢陈蔡间。如何百年内，不见一人闲。\r对酒惜馀景，问程愁乱山。秋风万里道，又出穆陵关。"
        },
        {
            "title": "抚州处士胡泛见送北回两馆至南昌县界查溪兰",
            "content": "移樽铺山曲，祖帐查溪阴。铺山即远道，查溪非故林。\r凄然诵新诗，落泪沾素襟。郡政我何有，别情君独深。\r禅庭古树秋，宿雨清沈沈。挥袂千里远，悲伤去住心。"
        },
        {
            "title": "送友人东归（一作方干诗，题云送卢评事东归",
            "content": "万里杨柳色，出关送故人。轻烟拂流水，落日照行尘。\r积梦江湖阔，忆家兄弟贫。裴回灞亭上，不语自伤春。"
        },
        {
            "title": "句",
            "content": "邻里龙沙北。（《临川六咏》）。\r\n麦秋桑叶大，梅雨稻田新。篱落栽山果，池塘养锦鳞。\r\n第二百七十五卷"
        },
        {
            "title": "小雪",
            "content": "花雪随风不厌看，更多还肯失林峦。\r\n愁人正在书窗下，一片飞来一片寒。"
        },
        {
            "title": "张评事涉秦",
            "content": "轺车忽枉辙，郡府自生风。遣吏山禽在，开樽野客同。\r\n古墙抽腊笋，乔木飏春鸿。能赋传幽思，清言尽至公。\r\n城欹残照入，池曲大江通。此地人来少，相欢一醉中。"
        },
        {
            "title": "少女生日感怀",
            "content": "五逢晬日今方见，置尔怀中自惘然。乍喜老身辞远役，\r\n翻悲一笑隔重泉。欲教针线娇难解，暂弄琴书性已便。\r\n还有蔡家残史籍，可能分与外人传。"
        },
        {
            "title": "下鼻亭泷行八十",
            "content": "泷水天际来，鼻山地中坼。盘涡几十处，叠溜皆千尺。\r\n直写卷沈沙，惊翻冲绝壁。淙淙振崖谷，汹汹竟朝夕。\r\n人语不自闻，日光乱相射。舣舟始摇漾，举棹旋奔激。\r\n既下同建瓴，半空方避石。前危苦未尽，后险何其迫。\r\n倏闪疾风雷，苍皇荡魂魄。因随伏流出，忽与跳波隔。\r\n远想欲回轩，岂兹还泛鹢。云涯多候馆，努力勤登历。"
        },
        {
            "title": "桂阳北岭偶过野人所",
            "content": "犬吠空山响，林深一径存。隔云寻板屋，渡水到柴门。\r\n日昼风烟静，花明草树繁。乍疑秦世客，渐识楚人言。\r\n不记逃乡里，居然长子孙。种田烧险谷，汲井凿高原。\r\n畦叶藏春雉，庭柯宿旅猿。岭阴无瘴疠，地隙有兰荪。\r\n内户均皮席，枯瓢沃野餐。远心知自负，幽赏讵能论。\r\n转步重崖合，瞻途落照昏。他时愿携手，莫比武陵源。"
        },
        {
            "title": "将巡郴永途中作",
            "content": "行役留三楚，思归又一春。自疑冠下发，聊此镜中人。\r\n机息知名误，形衰恨道贫。空将旧泉石，长与梦相亲。"
        },
        {
            "title": "将赴湖南留别东阳旧僚兼示吏人",
            "content": "智力苦不足，黎甿殊未安。忽从新命去，复隔旧僚欢。\r\n晓路整车马，离亭会衣冠。冰坚细流咽，烧尽乱峰寒。\r\n耆老相饯送，儿童亦悲酸。桐乡寄生怨，欲话此情难。"
        },
        {
            "title": "永康孙明府颋秩满将归枉路访别",
            "content": "门前水流咽，城下乱山多。非是还家路，宁知枉骑过。\r\n风烟复欲隔，悲笑屡相和。不学陶公醉，无因奈别何。"
        },
        {
            "title": "抚州对事后送外生宋垓归饶州觐侍呈上姊夫",
            "content": "淮汴初丧乱，蒋山烽火起。与君随亲族，奔迸辞故里。\r\n京口附商客，海门正狂风。忧心不敢住，夜发惊浪中。\r\n云开方见日，潮尽炉峰出。石壁转棠阴，鄱阳寄茅室。\r\n淹留三十年，分种越人田。骨肉无半在，乡园犹未旋。\r\n尔家习文艺，旁究天人际。父子自相传，优游聊卒岁。\r\n学成不求达，道胜那厌贫。时入闾巷醉，好是羲皇人。\r\n顷因物役牵，偶逐簪组辈。谤书喧朝市，抚己惭浅昧。\r\n世业大小礼，近通颜谢诗。念渠还领会，非敢独为师。"
        },
        {
            "title": "送东阳顾明府罢归",
            "content": "祖帐临鲛室，黎人拥鹢舟。坐蓝高士去，继组鄙夫留。\r\n白日落寒水，青枫绕曲洲。相看作离别，一倍不禁愁。"
        },
        {
            "title": "奉同汴州李相公勉送郭布殿中出巡",
            "content": "轩车出东阁，都邑绕南河。马首先春至，人心比岁和。\r\n省风传隐恤，持法去烦苛。却想埋轮者，论功此日多。"
        },
        {
            "title": "送汶水王明府",
            "content": "何时别故乡，归去佩铜章。亲族移家尽，闾阎百战场。\r\n背关馀古木，近塞足风霜。遗老应相贺，知君不下堂。"
        },
        {
            "title": "酬袁太祝长卿小湖村山居书怀见寄",
            "content": "背江居隙地，辞职作遗人。耕凿资馀力，樵渔逐四邻。\r\n麦秋桑叶大，梅雨稻田新。篱落栽山果，池塘养海鳞。\r\n放歌聊自足，幽思忽相亲。余亦归休者，依君老此身。"
        },
        {
            "title": "同辛兖州巢父卢副端岳相思献酬…兼呈辛魏二",
            "content": "暮角发高城，情人坐中起。临觞不及醉，分散秋风里。\r\n虽有明日期，离心若千里。前欢反惆怅，后会还如此。\r\n焉得夜淹留，一回终宴喜。羁游复牵役，皆去重湖水。\r\n早晚泛归舟，吾从数君子。"
        },
        {
            "title": "同兖州张秀才过王侍御参谋宅赋十韵（柳字）",
            "content": "十年官不进，敛迹无怨咎。漂荡海内游，淹留楚乡久。\r\n因参戎幕下，寄宅湘川口。翦竹开广庭，瞻山敞虚牖。\r\n闲门早春至，陋巷新晴后。覆地落残梅，和风袅轻柳。\r\n逢迎车马客，邀结风尘友。意惬时会文，夜长聊饮酒。\r\n秉心转孤直，沈照随可否。岂学屈大夫，忧惭对渔叟。"
        },
        {
            "title": "暮春游长沙东湖赠辛兖州巢父二首",
            "content": "湘流分曲浦，缭绕古城东。岸转千家合，林开一镜空。\r\n人生无事少，心赏几回同。且复忘羁束，悠悠落照中。\r\n回环路不尽，历览意弥新。古木畲田火，澄江荡桨人。\r\n缓歌寻极浦，一醉送残春。莫恨长沙远，他年忆此辰。"
        },
        {
            "title": "赠康老人洽",
            "content": "酒泉布衣旧才子，少小知名帝城里。一篇飞入九重门，\r\n乐府喧喧闻至尊。宫中美人皆唱得，七贵因之尽相识。\r\n南邻北里日经过，处处淹留乐事多。不脱弊裘轻锦绮，\r\n长吟佳句掩笙歌。贤王贵主於我厚，骏马苍头如己有。\r\n暗将心事隔风尘，尽掷年光逐杯酒。青门几度见春归，\r\n折柳寻花送落晖。杜陵往往逢秋暮，望月临风攀古树。\r\n繁霜入鬓何足论，旧国连天不知处。尔来倏忽五十年，\r\n却忆当时思眇然。多识故侯悲宿草，曾看流水没桑田。\r\n百人会中一身在，被褐饮瓢终不改。陌头车马共营营，\r\n不解如君任此生。"
        },
        {
            "title": "寄中书李舍人纾",
            "content": "萍翻蓬自卷，不共本心期。复入重城里，频看百草滋。\r\n水流归思远，花发长年悲。尽日春风起，无人见此时。"
        },
        {
            "title": "客舍秋怀呈骆正字士则",
            "content": "无言堪自喻，偶坐更相悲。木落惊年长，门闲惜草衰。\r\n买山犹未得，谏猎又非时。设被浮名系，归休渐欲迟。"
        },
        {
            "title": "酬赠张众甫",
            "content": "野人无本意，散木任天材。分向空山老，何言上苑来。\r\n迢遥千里道，依倚九层台。出处宁知命，轮辕岂自媒。\r\n更惭张处士，相与别蒿莱。"
        },
        {
            "title": "宿灌阳滩",
            "content": "十月江边芦叶飞，灌阳滩冷上舟迟。\r\n今朝未遇高风便，还与沙鸥宿水湄。"
        },
        {
            "title": "精舍对雨",
            "content": "空门寂寂澹吾身，溪雨微微洗客尘。\r\n卧向白云晴未尽，任他黄鸟醉芳春。"
        },
        {
            "title": "谷城逢杨评事",
            "content": "远自五陵独窜身，筑阳山中归路新。\r\n横流夜长不得渡，驻马荒亭逢故人。"
        },
        {
            "title": "题武当逸禅师兰若",
            "content": "我身本似远行客，况是乱时多病身。\r\n经山涉水向何处，羞见竹林禅定人。"
        },
        {
            "title": "蕲州行营作",
            "content": "蕲水城西向北看，桃花落尽柳花残。\r\n朱旗半卷山川小，白马连嘶草树寒。"
        },
        {
            "title": "代书寄京洛旧游",
            "content": "今年十月温风起，湘水悠悠生白蘋。\r\n欲寄远书还不敢，却愁惊动故乡人。"
        },
        {
            "title": "湘南即事",
            "content": "卢橘花开枫叶衰，出门何处望京师。\r\n沅湘日夜东流去，不为愁人住少时。"
        },
        {
            "title": "和崔法曹建溪闻猿",
            "content": "曾向巫山峡里行，羁猿一叫一回惊。\r\n闻道建溪肠欲断，的知断著第三声。"
        },
        {
            "title": "妻亡后别妻弟",
            "content": "杨柳青青满路垂，赠行惟折古松枝。\r\n停舟一对湘江哭，哭罢无言君自知。"
        },
        {
            "title": "送人游岭南",
            "content": "少别华阳万里游，近南风景不曾秋。\r\n红芳绿笋是行路，纵有啼猿听却幽。"
        },
        {
            "title": "送吕少府",
            "content": "共醉流芳独归去，故园高士日相亲。\r\n深山古路无杨柳，折取桐花寄远人。"
        },
        {
            "title": "送张评事",
            "content": "城郭喧喧争送远，危梁袅袅渡东津。\r\n杨花展转引征骑，莫怪山中多看人。"
        },
        {
            "title": "别张员外",
            "content": "木叶纷纷湘水滨，此中何事往频频。\r\n临风自笑归时晚，更送浮云逐故人。"
        },
        {
            "title": "送董颋",
            "content": "霜雁群飞下楚田，羁人掩泪望秦天。\r\n君行江海无定所，别后相思何处边。"
        },
        {
            "title": "麓山寺会送尹秀才",
            "content": "湖上逢君亦不闲，暂将离别到深山。\r\n飘蓬惊鸟那自定，强欲相留云树间。"
        },
        {
            "title": "送孙直游郴州",
            "content": "孤舟上水过湘沅，桂岭南枝花正繁。\r\n行客自知心有托，不闻惊浪与啼猿。"
        },
        {
            "title": "酬骆侍御答诗",
            "content": "风传画阁空知晓，雨湿江城不见春。\r\n堆案绕床君莫怪，已经愁思古时人。"
        },
        {
            "title": "听歌回马上赠崔法曹",
            "content": "秋风里许杏花开，杏树傍边醉客来。\r\n共待夜深听一曲，醒人骑马断肠回。"
        },
        {
            "title": "送前上饶严明府摄玉山",
            "content": "家在故林吴楚间，冰为溪水玉为山。\r\n更将旧政化邻邑，遥见逋人相逐还。"
        },
        {
            "title": "对月答袁明府",
            "content": "山下孤城月上迟，相留一醉本无期。\r\n明年此夕游何处，纵有清光知对谁。"
        },
        {
            "title": "对酒示申屠学士",
            "content": "三重江水万重山，山里春风度日闲。\r\n且向白云求一醉，莫教愁梦到乡关。"
        },
        {
            "title": "夜发袁江寄李颍川刘侍御",
            "content": "半夜回舟入楚乡，月明山水共苍苍。\r\n孤猿更叫秋风里，不是愁人亦断肠。"
        },
        {
            "title": "听韩使君美人歌",
            "content": "仙人此夜忽凌波，更唱瑶台一遍歌。\r\n嫁与将军天上住，人间可得再相过。"
        },
        {
            "title": "登高回乘月寻僧",
            "content": "插鬓茱萸来未尽，共随明月下沙堆。\r\n高缁寂寂不相问，醉客无端入定来。"
        },
        {
            "title": "族兄各年八十馀见招游洞",
            "content": "鹤发婆娑乡里亲，相邀共看往年春。\r\n拟将儿女归来住，且是茅山见老人。"
        },
        {
            "title": "过珥渎单老（一作宅）",
            "content": "毫末成围海变田，单家依旧住溪边。\r\n比来已向人间老，今日相过却少年。"
        },
        {
            "title": "题招隐寺",
            "content": "昨日临川谢病还，求田问舍独相关。\r\n宋时有井如今在，却种胡麻不买山。"
        },
        {
            "title": "与虞沔州谒藏真上人",
            "content": "故侯将我到山中，更上西峰见远公。\r\n共问置心何处好，主人挥手指虚空。"
        },
        {
            "title": "将至道州寄李使君",
            "content": "九疑深路绕山回，木落天清猿昼哀。\r\n犹隔箫韶一峰在，遥传五马向东来。"
        },
        {
            "title": "赠殷亮",
            "content": "日日河边见水流，伤春未已复悲秋。\r\n山中旧宅无人住，来往风尘共白头。\r\n·338 ·"
        },
        {
            "title": "湘川野望",
            "content": "怀王独与佞人谋，闻道忠臣入乱流。\r\n今日登高望不见，楚云湘水各悠悠。"
        },
        {
            "title": "送萧二",
            "content": "拟向田间老此身，寒郊怨别甚於春。\r\n又闻故里朋游尽，到日知逢何处人。"
        },
        {
            "title": "别崔法曹",
            "content": "欲作别离西入秦，芝田枣径往来频。\r\n东湖此夕更留醉，逢著庐山学道人。"
        },
        {
            "title": "再巡道永留别",
            "content": "鬓下初惊白发时，更逢离别助秋悲。\r\n从今不学四方事，已共家人海上期。"
        },
        {
            "title": "送裴判官回湖南",
            "content": "莫怕南风且尽欢，湘山多雨夏中寒。\r\n送君万里不觉远，此地曾为心铁官。"
        },
        {
            "title": "送秦系",
            "content": "五都来往无旧业，一代公卿尽故人。\r\n不肯低头受羁束，远师溪上拂缨尘。"
        },
        {
            "title": "行营送马侍御",
            "content": "万里羽书来未绝，五关烽火昼仍传。\r\n故人多病尽归去，唯有刘祯不得眠。"
        },
        {
            "title": "临流送顾东阳",
            "content": "海上独归惭不及，邑中遗爱定无双。\r\n兰桡起唱逐流去，却恨山溪通外江。"
        },
        {
            "title": "送独孤曵还京",
            "content": "举家相逐还乡去，不向秋风怨别时。\r\n湖水两重山万里，定知行尽到京师。"
        },
        {
            "title": "抚州被推昭雪答陆太祝三首",
            "content": "求理由来许便宜，汉朝龚遂不为疵。\r\n如今谤起翻成累，唯有新人子细知。\r\n贫交相爱果无疑，共向人间听直词。\r\n从古以来何限枉，惭知暗室不曾欺。\r\n春风旅馆长庭芜，俯首低眉一老夫。\r\n已对铁冠穷事本，不知廷尉念冤无。"
        },
        {
            "title": "答崔法曹赋四雪",
            "content": "楚僧蹑雪来招隐，先访高人积雪中。\r\n已别剡溪逢雪去，雪山修道与师同。"
        },
        {
            "title": "敬酬陆山人二首",
            "content": "党议连诛不可闻，直臣高士去纷纷。\r\n当时漏夺无人问，出宰东阳笑杀君。\r\n由来海畔逐樵渔，奉诏因乘使者车。\r\n却掌山中子男印，自看犹是旧潜夫。"
        },
        {
            "title": "苏溪亭",
            "content": "苏溪亭上草漫漫，谁倚东风十二阑。\r\n燕子不归春事晚，一汀烟雨杏花寒。"
        },
        {
            "title": "兰溪棹歌",
            "content": "凉月如眉挂柳湾，越中山色镜中看。\r\n兰溪三日桃花雨，半夜鲤鱼来上滩。"
        },
        {
            "title": "闲思",
            "content": "伯劳东去鹤西还，云总无心亦度山。\r\n何似严陵滩上客，一竿长伴白鸥闲。"
        },
        {
            "title": "忆原上人",
            "content": "一两棕鞋八尺藤，广陵行遍又金陵。\r\n不知竹雨竹风夜，吟对秋山那寺灯。"
        },
        {
            "title": "荔枝",
            "content": "红颗真珠诚可爱，白须太守亦何痴。\r\n十年结子知谁在，自向中庭种荔枝。"
        },
        {
            "title": "赠鹤林上人",
            "content": "日日涧边寻茯芩，岩扉常掩凤山青。\r\n归来挂衲高林下，自剪芭蕉写佛经。"
        },
        {
            "title": "别郑谷",
            "content": "朝阳斋前桃李树，手栽清荫接比邻。\r\n明年此地看花发，愁向东风忆故人。"
        },
        {
            "title": "题友人山居",
            "content": "四郭青山处处同，客怀无计答秋风。\r\n数家茅屋清溪上，千树蝉声落日中。"
        },
        {
            "title": "旅次寄湖南张郎中",
            "content": "闭门茅底偶为邻，北阮那怜南阮贫。\r\n却是梅花无世态，隔墙分送一枝春。"
        },
        {
            "title": "过柳溪道院",
            "content": "溪上谁家掩竹扉，鸟啼浑似惜春晖。\r\n日斜深巷无人迹，时见梨花片片飞。"
        },
        {
            "title": "春怨",
            "content": "金鸭香消欲断魂，梨花春雨掩重门。\r\n欲知别后相思意，回看罗衣积泪痕。"
        },
        {
            "title": "闺怨",
            "content": "看花无语泪如倾，多少春风怨别情。\r\n不识玉门关外路，梦中昨夜到边城。"
        },
        {
            "title": "塞上曲二首",
            "content": "军门频纳受降书，一剑横行万里馀。\r\n汉祖谩夸娄敬策，却将公主嫁单于。\r\n汉家旌帜满阴山，不遣胡儿匹马还。\r\n愿得此身长报国，何须生入玉门关。"
        },
        {
            "title": "织女词",
            "content": "凤梭停织鹊无音，梦忆仙郎夜夜心。\r\n难得相逢容易别，银河争似妾愁深。"
        },
        {
            "title": "题净居寺",
            "content": "玉壶山下云居寺，六百年来选佛场。\r\n满地白云关不住，石泉流出落花香。"
        },
        {
            "title": "昭君词",
            "content": "汉家宫阙梦中归，几度毡房泪湿衣。\r\n惆怅不如边雁影，秋风犹得向南飞。"
        },
        {
            "title": "夏日登鹤岩偶成",
            "content": "天风吹我上层冈，露洒长松六月凉。\r\n愿借老僧双白鹤，碧云深处共翱翔。"
        },
        {
            "title": "后宫曲",
            "content": "初入长门宫，谓言君戏妾。宁知秋风至，吹尽庭前叶。"
        },
        {
            "title": "游道林寺",
            "content": "佳山路不远，俗侣到常稀。及此烟霞暮，相看复欲归。"
        },
        {
            "title": "泊湘口",
            "content": "湘山千岭树，桂水九秋波。露重猿声绝，风清月色多。"
        },
        {
            "title": "送李大夫渡口阻风",
            "content": "浪息定何时，龙门到恐迟。轻舟不敢渡，空立望旌旗。"
        },
        {
            "title": "古意寄呈王侍郎",
            "content": "夜光贮怀袖，待报一顾恩。日向江湖老，此心谁为论。"
        },
        {
            "title": "容州回逢陆三别",
            "content": "西南积水远，老病喜生归。此地故人别，空馀泪满衣。"
        },
        {
            "title": "江馆会别",
            "content": "离亭一会宿，能有几人同。莫以回车泣，前途不尽穷。"
        },
        {
            "title": "岁除日奉推事使牒追赴抚州辨…处士上人同赋",
            "content": "上国杳未到，流年忽复新。回车不自识，君定送何人。"
        },
        {
            "title": "夏夜江楼会别",
            "content": "不作十日别，烦君此相留。雨馀江上月，好醉竹间楼。"
        },
        {
            "title": "将赴行营劝客同醉",
            "content": "丝管霜天夜，烟尘淮水西。明朝上征去，相伴醉如泥。"
        },
        {
            "title": "答崔载华",
            "content": "文案日成堆，愁眉拽不开。偷归瓮间卧，逢个楚狂来。"
        },
        {
            "title": "戏留顾十一明府",
            "content": "江明雨初歇，山暗云犹湿。未可动归桡，前程风浪急。"
        },
        {
            "title": "送裴明州（一本有郎中徵三字）效南朝体",
            "content": "沅水连湘水，千波万浪中。知郎未得去，惭愧石尤风。"
        },
        {
            "title": "答孙常州见忆",
            "content": "画鹢春风里，迢遥去若飞。那能寄相忆，不并子猷归。"
        },
        {
            "title": "题秦隐君丽句亭",
            "content": "北人归欲尽，犹自住萧山。闭户不曾出，诗名满世间。"
        },
        {
            "title": "赠李唐山人（一作李山人唐）",
            "content": "此意无所欲，闭门风景迟。柳条将白发，相对共垂丝。"
        },
        {
            "title": "北山游亭",
            "content": "西崦水泠泠，沿冈有游亭。自从春草长，遥见只青青。"
        },
        {
            "title": "题黄司直园",
            "content": "为忆去年梅，凌寒特地来。门前空腊尽，浑未有花开。"
        },
        {
            "title": "草堂一上人",
            "content": "一公持一钵，相复度遥岑。地瘦无黄独，春来草更深。"
        },
        {
            "title": "松鹤",
            "content": "雨湿松阴凉，风落松花细。独鹤爱清幽，飞来不飞去。"
        },
        {
            "title": "题天柱山图",
            "content": "拔翠五云中，擎天不计功。谁能凌绝顶，看取日升东。"
        },
        {
            "title": "偶成",
            "content": "野水连天碧，峰峦入海青。沧浪者谁子，一曲醉中听。"
        },
        {
            "title": "赠张挥使",
            "content": "谪戍孤城小，思家万里遥。汉廷求卫霍，剑珮上青霄。"
        },
        {
            "title": "遣兴",
            "content": "明月临沧海，闲云恋故山。诗名满天下，终日掩柴关。"
        },
        {
            "title": "堤上柳",
            "content": "垂柳万条丝，春来织别离。行人攀折处，闺妾断肠时。"
        },
        {
            "title": "夜坐",
            "content": "夜静河汉高，独坐庭前月。忽起故园思，动作经年别。"
        },
        {
            "title": "口号",
            "content": "白发千茎雪，寒窗懒著书。最怜吟苜蓿，不及向桑榆。"
        },
        {
            "title": "山居",
            "content": "麋鹿自成群，何人到白云。山中无外事，终日醉醺醺。"
        },
        {
            "title": "宿无可上人房",
            "content": "偶来人境外，何处染嚣尘。倘许栖林下，僧中老此身。"
        },
        {
            "title": "送王司直",
            "content": "西塞云山远，东风道路长。人心胜潮水，相送过浔阳。"
        },
        {
            "title": "昭君词",
            "content": "汉宫若远近，路在寒沙上。到死不得归，何人共南望。"
        },
        {
            "title": "同赋龙沙墅",
            "content": "回转沙岸近，欹斜林岭重。因君访遗迹，此日见真龙。"
        },
        {
            "title": "又酬晓灯离暗室五首",
            "content": "知疑奸叟谤，闲与情人话。犹是别时灯，不眠同此夜。\r\n寒灯扬晓焰，重屋惊春雨。应想远行人，路逢泥泞阻。\r\n灯光照虚屋，雨影悬空壁。一向檐下声，远来愁处滴。\r\n楚僧话寂灭，俗虑比虚空。赖有残灯喻，相传昏暗中。\r\n雨声乱灯影，明灭在空阶。并枉五言赠，知同万里怀。"
        },
        {
            "title": "赴抚州对酬崔法曹夜雨滴空阶五首",
            "content": "雨落湿孤客，心惊比栖鸟。空阶夜滴繁，相乱应到晓。\r\n高会枣树宅，清言莲社僧。两乡同夜雨，旅馆又无灯。\r\n谤议不自辨，亲朋那得知。雨中驱马去，非是独伤离。\r\n离室雨初晦，客程云陡暗。方为对吏人，敢望邮童探。\r\n纵酒常掷盏，狂歌时入室。离群怨雨声，幽抑方成疾。"
        },
        {
            "title": "新年第二夜答处上人宿玉芝观见寄",
            "content": "阳春已三日，会友闻昨夜。可爱剡溪僧，独寻陶景舍。"
        },
        {
            "title": "问严居士易",
            "content": "自公来问易，不复待加年。更有垂帘会，遥知续草玄。"
        },
        {
            "title": "答崔法曹",
            "content": "后会知不远，今欢亦愿留。江天梅雨散，况在月中楼。"
        },
        {
            "title": "将赴东阳留上包谏议",
            "content": "敝邑连山远，仙舟数刻同。多惭屡回首，前路在泥中。"
        },
        {
            "title": "敬报孙常州二首",
            "content": "衰病苦奔走，未尝追旧游。何言问憔悴，此日驻方舟。\r\n远道曳故屐，馀春会高斋。因言别离久，得尽平生怀。"
        },
        {
            "title": "酬崔法曹遗剑",
            "content": "临风脱佩剑，相劝静胡尘。自料无筋力，何由答故人。"
        },
        {
            "title": "同前",
            "content": "寥亮来丰岭，分明辨古钟。应霜如自击，中节每相从。\r\n静听非闲扣，潜应蕴圣踪。风间时断续，云外更舂容。\r\n虚警和清籁，雄鸣隔乱峰。因知谕知己，感激更难逢。\r\n第二百七十四卷"
        },
        {
            "title": "听霜钟",
            "content": "渺渺飞霜夜，寥寥远岫钟。出云疑断续，入户乍舂容。\r\n度枕频惊梦，随风几韵松。悠扬来不已，杳霭去何从。\r\n仿佛烟岚隔，依稀岩峤重。此时聊一听，馀响绕千峰。"
        },
        {
            "title": "晓闻长乐钟声",
            "content": "汉苑钟声早，秦郊曙色分。霜凌万户彻，风散一城闻。\r\n已启蓬莱殿，初朝鸳鹭群。虚心方应物，大扣欲干云。\r\n近杂鸡人唱，新传凫氏文。能令翰苑客，流听思氛氲。"
        },
        {
            "title": "和河南罗主簿送校书兄归江南",
            "content": "兄弟泣殊方，天涯指故乡。断云无定处，归雁不成行。\r\n草莽人烟少，风波水驿长。上虞亲渤澥，东楚隔潇湘。\r\n古戍阴传火，寒芜晓带霜。海门潮滟滟，沙岸荻苍苍。\r\n京辇辞芸阁，蘅芳忆草堂。知君始宁隐，还缉旧荷裳。"
        },
        {
            "title": "渐至涪州先寄王员外使君纵",
            "content": "文教通夷俗，均输问火田。江分巴字水，树入夜郎烟。\r\n毒瘴含秋气，阴崖蔽曙天。路难空计日，身老不由年。\r\n将命宁知远，归心讵可传。星郎复何意，出守五溪边。"
        },
        {
            "title": "赠慧上人",
            "content": "仙槎江口槎溪寺，几度停舟访未能。自恨频年为远客，\r\n喜从异郡识高僧。云霞色酽禅房衲，星月光涵古殿灯。\r\n何日却飞真锡返，故人丘木翳寒藤。"
        },
        {
            "title": "画蝉",
            "content": "饮露身何洁，吟风韵更长。斜阳千万树，无处避螳螂。"
        },
        {
            "title": "酬盩厔耿少府湋见寄",
            "content": "方丈萧萧落叶中，暮天深巷起悲风。流年不尽人自老，\r\n外事无端心已空。家近小山当海畔，身留环卫荫墙东。\r\n遥闻相访频逢雪，一醉寒宵谁与同。"
        },
        {
            "title": "哭朱放",
            "content": "几年湖海挹馀芳，岂料兰摧一夜霜。人世空传名耿耿，\r\n泉台杳隔路茫茫。碧窗月落琴声断，华表云深鹤梦长。\r\n最是不堪回首处，九泉烟冷树苍苍。"
        },
        {
            "title": "暮春感怀",
            "content": "杜宇声声唤客愁，故园何处此登楼。落花飞絮成春梦，\r\n剩水残山异昔游。歌扇多情明月在，舞衣无意彩云收。\r\n东皇去后韶华尽，老圃寒香别有秋。\r\n四十无闻懒慢身，放情丘壑任天真。悠悠往事杯中物，\r\n赫赫时名扇外尘。短策看云松寺晚，疏帘听雨草堂春。\r\n山花水鸟皆知己，百遍相过不厌贫。"
        },
        {
            "title": "二灵寺守岁",
            "content": "守岁山房迥绝缘，灯光香灺共萧然。无人更献椒花颂，\r\n有客同参柏子禅。已悟化城非乐界，不知今夕是何年。\r\n忧心悄悄浑忘寐，坐待扶桑日丽天。"
        },
        {
            "title": "宫词",
            "content": "紫禁迢迢宫漏鸣，夜深无语独含情。春风鸾镜愁中影，\r\n明月羊车梦里声。尘暗玉阶綦迹断，香飘金屋篆烟清。\r\n贞心一任蛾眉妒，买赋何须问马卿。"
        },
        {
            "title": "过贾谊旧居",
            "content": "楚乡卑湿叹殊方，鵩赋人非宅已荒。谩有长书忧汉室，\r\n空将哀些吊沅湘。雨馀古井生秋草，叶尽疏林见夕阳。\r\n过客不须频太息，咸阳宫殿亦凄凉。"
        },
        {
            "title": "赠徐山人",
            "content": "乱馀山水半凋残，江上逢君春正阑。针自指南天窅窅，\r\n星犹拱北夜漫漫。汉陵帝子黄金碗，晋代神仙白玉棺。\r\n回首风尘千里外，故园烟雨五峰寒。"
        },
        {
            "title": "汉宫人入道",
            "content": "萧萧白发出宫门，羽服星冠道意存。霄汉九重辞凤阙，\r\n云山何处访桃源。瑶池醉月劳仙梦，玉辇乘春却帝恩。\r\n回首吹箫天上伴，上阳花落共谁言。"
        },
        {
            "title": "寄刘禹锡",
            "content": "谢相园西石径斜，知君习隐暂为家。有时出郭行芳草，\r\n长日临池看落花。春去能忘诗共赋，客来应是酒频赊。\r\n五年不见西山色，怅望浮云隐落霞。"
        },
        {
            "title": "寄孟郊",
            "content": "乱馀城郭怕经过，到处闲门长薜萝。用世空悲闻道浅，\r\n入山偏喜识僧多。醉归花径云生履，樵罢松岩雪满蓑。\r\n石上幽期春又暮，何时载酒听高歌。"
        },
        {
            "title": "吊畅当",
            "content": "万里江南一布衣，早将佳句动京畿。徒闻子敬遗琴在，\r\n不见相如驷马归。朔雪恐迷新冢草，秋风愁老故山薇。\r\n玉堂知己能铭述，犹得精魂慰所依。"
        },
        {
            "title": "过故人陈羽山居",
            "content": "向来携酒共追攀，此日看云独未还。不见山中人半载，\r\n依然松下屋三间。峰攒仙境丹霞上，水绕渔矶绿玉湾。\r\n却望夏洋怀二妙，满崖霜树晓斑斑。"
        },
        {
            "title": "寄司空曙",
            "content": "细雨柴门生远愁，向来诗句若为酬。林花落处频中酒，\r\n海燕飞时独倚楼。北郭晚晴山更远，南塘春尽水争流。\r\n可能相别还相忆，莫遣杨花笑白头。"
        },
        {
            "title": "寄万德躬故居",
            "content": "日暮山风吹女萝，故人舟楫定如何。吕仙祠下寒砧急，\r\n帝子阁前秋水多。闽海风尘鸣戍鼓，江湖烟雨暗渔蓑。\r\n何时醉把黄花酒，听尔南征长短歌。"
        },
        {
            "title": "赠韩道士（一作张佖诗）",
            "content": "日暮秋风吹野花，上清归客意无涯。桃源寂寂烟霞闭，\r\n天路悠悠星汉斜。还似世人生白发，定知仙骨变黄芽。\r\n东城南陌频相见，应是壶中别有家。"
        },
        {
            "title": "越溪村居",
            "content": "年来桡客寄禅扉，多话贫居在翠微。黄雀数声催柳变，\r\n清溪一路踏花归。空林野寺经过少，落日深山伴侣稀。\r\n负米到家春未尽，风萝闲扫钓鱼矶。"
        },
        {
            "title": "赠司空拾遗",
            "content": "侍臣何事辞云陛，江上弹冠见雪花。望阙未承丹凤诏，\r\n开门空对楚人家。陈琳草奏才还在，王粲登楼兴不赊。\r\n高馆更容尘外客，仍令归去待琼华。"
        },
        {
            "title": "奉酬卢端公饮后赠诸公见示之作",
            "content": "佐幕临戎旌旆间，五营无事万家闲。风吹杨柳渐拂地，\r\n日映楼台欲下山。绮席昼开留上客，朱门半掩拟重关。\r\n当时不敢辞先醉，误逐群公倒载还。"
        },
        {
            "title": "和汴州李相公勉人日喜春",
            "content": "年来日日春光好，今日春光好更新。独献菜羹怜应节，\r\n遍传金胜喜逢人。烟添柳色看犹浅，鸟踏梅花落已频。\r\n东閤此时闻一曲，翻令和者不胜春。"
        },
        {
            "title": "登楼望月寄凤翔李少尹",
            "content": "陌上凉风槐叶凋，夕阳清露湿寒条。登楼望月楚山迥，\r\n月到南楼山独遥。心送情人趋凤阙，目随阳雁极烟霄。\r\n轩辕不重无名客，此地还能访寂寥。"
        },
        {
            "title": "赠史开府",
            "content": "南天胡马独悲嘶，白首相逢话鼓鼙。野战频年沙朔外，\r\n旌竿高与雪峰齐。扁舟远泛轻全楚，落日愁看旧紫泥。\r\n早晚瑶阶归伏奏，独能画地取关西。"
        },
        {
            "title": "游清溪兰若（兼隐者旧居）",
            "content": "西看叠嶂几千重，秀色孤标此一峰。丹灶久闲荒宿草，\r\n碧潭深处有潜龙。灵仙已去空岩室，到客唯闻古寺钟。\r\n远对白云幽隐在，年年不离旧杉松。"
        },
        {
            "title": "送车参军江陵",
            "content": "槐花落尽柳阴清，萧索凉天楚客情。海上旧山无的信，\r\n东门归路不堪行。身随幻境劳多事，迹学禅心厌有名。\r\n公子道存知不弃，欲依刘表住南荆。"
        },
        {
            "title": "九日送洛阳李丞之任",
            "content": "为文通绝境，从宦及良辰。洛下知名早，腰边结绶新。"
        },
        {
            "title": "送崔拾遗峒江淮访图书",
            "content": "九门思谏议，万里采风谣。关外逢秋月，天涯过晚潮。\r\n雁来云杳杳，木落浦萧萧。空怨他乡别，回舟暮寂寥。"
        },
        {
            "title": "南宾送蔡侍御游蜀",
            "content": "巴江秋欲尽，远别更凄然。月照高唐峡，人随贾客船。\r\n积云藏嶮路，流水促行年。不料相逢日，空悲尊酒前。"
        },
        {
            "title": "送李长史纵之任常州",
            "content": "不与名利隔，且为江汉游。吴山本佳丽，谢客旧淹留。\r\n狭道通陵口，贫家住蒋州。思归复怨别，寥落讵关秋。"
        },
        {
            "title": "送万户曹之任扬州便归旧隐",
            "content": "拟归云壑去，聊寄宦名中。俸禄资生事，文章实国风。\r\n听潮回楚浪，看月照隋宫。傥有登楼望，还应伴庾公。"
        },
        {
            "title": "送柳道时余北还（一作送观察李判官巡郴州）",
            "content": "征役各异路，烟波同旅愁。轻桡上桂水，大艑下扬州。\r\n何处成后会，今朝分旧游。离心比杨柳，萧飒不胜秋。"
        },
        {
            "title": "劝陆三饮酒",
            "content": "寒郊好天气，劝酒莫辞频。扰扰钟陵市，无穷不醉人。"
        },
        {
            "title": "送谢夷甫宰",
            "content": "君去方为宰，干戈尚未销。邑中残老小，乱后少官僚。\r\n廨宇经兵火，公田没海潮。到时应变俗，新政满馀姚。"
        },
        {
            "title": "清明日送邓芮二子还乡（一作方干诗）",
            "content": "钟鼓喧离日，车徒促夜装。晓厨新变火，轻柳暗翻霜。\r\n传镜看华发，持杯话故乡。每嫌儿女泪，今日自沾裳。"
        },
        {
            "title": "新秋夜寄江右友人",
            "content": "遥夜独不寐，寂寥蓬户中。河明五陵上，月满九门东。\r\n旧知亲友散，故园江海空。怀归正南望，此夕起秋风。"
        },
        {
            "title": "送郭太祝中孚归江东",
            "content": "乡人去欲尽，北雁又南飞。京洛风尘久，江湖音信稀。\r\n旧山知独往，一醉莫相违。未得辞羁旅，无劳问是非。"
        },
        {
            "title": "送李明府之任",
            "content": "身为百里长，家宠五诸侯。含笑听猿狖，摇鞭望斗牛。\r\n梅花堪比雪，芳草不知秋。别后南风起，相思梦岭头。"
        },
        {
            "title": "送王翁",
            "content": "南行无俗侣，秋雁与寒云。野趣自多惬，名香日总闻。\r\n吴山中路断，浙水半江分。此地登临惯，含情一送君。"
        },
        {
            "title": "送李审之桂州谒中丞叔",
            "content": "知音不可遇，才子向天涯。远水下山急，孤舟上路赊。\r\n乱云收暮雨，杂树落疏花。到日应文会，风流胜阮家。"
        },
        {
            "title": "京口送皇甫司马副端曾舒州辞满归去东都",
            "content": "潮水忽复过，云帆俨欲飞。故园双阙下，左宦十年归。\r\n晚景照华发，凉风吹绣衣。淹留更一醉，老去莫相违。"
        },
        {
            "title": "建中癸亥岁奉天除夜宿武当山北茅平村",
            "content": "岁除日又暮，山险路仍新。驱传迷深谷，瞻星记北辰。\r\n古亭聊假寐，中夜忽逢人。相问皆呜咽，伤心不待春。"
        },
        {
            "title": "婺州路别录事",
            "content": "府中相见少，江上独行遥。会日起离恨，新年别旧僚。\r\n春云犹伴雪，寒渚未通潮。回首群山暝，思君转寂寥。"
        },
        {
            "title": "海上别薛舟",
            "content": "行旅悲摇落，风波厌别离。客程秋草远，心事故人知。\r\n暮鸟翻江岸，征徒起路岐。自应无定所，还似欲相随。"
        },
        {
            "title": "临川从事还别崔法曹",
            "content": "谬官辞获免，滥狱会平反。远与故人别，龙钟望所言。\r\n阴天寒不雨，古木夜多猿。老病北归去，馀年学灌园。"
        },
        {
            "title": "灞岸别友",
            "content": "车马去迟迟，离言未尽时。看花一醉别，会面几年期。\r\n樵路高山馆，渔洲楚帝祠。南登回首处，犹得望京师。"
        },
        {
            "title": "将游东都留别包谏议",
            "content": "衰客惭墨绶，素舸逐秋风。云雨恩难报，江湖意已终。\r\n县当仙洞口，路出故园东。唯有新离恨，长留梦寐中。"
        },
        {
            "title": "留别道州李使君圻",
            "content": "泷路下丹徼，邮童挥画桡。山回千骑隐，云断两乡遥。\r\n渔沪拥寒溜，畲田落远烧。维舟更相忆，惆怅坐空宵。"
        },
        {
            "title": "留别宋处士",
            "content": "留欢方继烛，此会岂他人。乡里游从旧，儿童内外亲。\r\n夜深愁不醉，老去别何频。莫折园中柳，相看惜暮春。"
        },
        {
            "title": "暮春沐发晦日书怀寄韦功曹沨李录事从训王少",
            "content": "朝沐敞南闱，盘跚待日晞。持梳发更落，览镜意多违。\r\n吾友见尝少，春风去不归。登高取一醉，犹可及芳菲。"
        },
        {
            "title": "潘处士宅会别",
            "content": "相邀寒影晚，惜别故山空。邻里疏林在，池塘野水通。\r\n十年难遇后，一醉几人同。复此悲行子，萧萧逐转蓬。"
        },
        {
            "title": "次下牢韵",
            "content": "独立荒亭上，萧萧对晚风。天高吴塞阔，日落楚山空。\r\n猿叫三声断，江流一水通。前程千万里，一夕宿巴东。"
        },
        {
            "title": "经巴东岭",
            "content": "巴山不可上，徒驭亦裴回。旧栈歌难度，朝云湿未开。\r\n瀑泉飞雪雨，惊兽走风雷。此去无停候，征人几日回。"
        },
        {
            "title": "潭州使院书情寄江夏贺兰副端",
            "content": "云雨一萧散，悠悠关复河。俱从泛舟役，近隔洞庭波。\r\n楚水去不尽，秋风今又过。无因得相见，却恨寄书多。"
        },
        {
            "title": "巡诸州渐次空灵戍",
            "content": "寒尽鸿先至，春回客未归。蚤知名是病，不敢绣为衣。\r\n雾积川原暗，山多郡县稀。明朝下湘岸，更逐鹧鸪飞。"
        },
        {
            "title": "泊雁",
            "content": "泊雁鸣深渚，收霞落晚川。柝随风敛阵，楼映月低弦。\r\n漠漠汀帆转，幽幽岸火然。壑危通细路，沟曲绕平田。"
        },
        {
            "title": "长安早春赠万评事",
            "content": "春风归戚里，晓日上花枝。清管新莺发，重门细柳垂。\r\n经过千骑客，调笑五陵儿。何事灵台客，狂歌自不知。"
        },
        {
            "title": "南轩",
            "content": "野居何处是，轩外一横塘。座纳薰风细，帘垂白日长。\r\n面山如对画，临水坐流觞。更爱闲花木，欣欣得向阳。"
        },
        {
            "title": "宿灵岩寺",
            "content": "马疲盘道峻，投宿入招提。雨急山溪涨，云迷岭树低。\r\n凉风来殿角，赤日下天西。偃腹虚檐外，林空鸟恣啼。"
        },
        {
            "title": "题横山寺",
            "content": "偶入横山寺，湖山景最幽。露涵松翠湿，风涌浪花浮。\r\n老衲供茶碗，斜阳送客舟。自缘归思促，不得更迟留。"
        },
        {
            "title": "过申州",
            "content": "万人曾战死，几处见休兵。井邑初安堵，儿童未长成。\r\n凉风吹古木，野火入残营。牢落千馀里，山空水复清。"
        },
        {
            "title": "江上别刘驾",
            "content": "天涯芳草遍，江路又逢春。海月留人醉，山花笑客贫。\r\n离杯倾祖帐，征骑逐行尘。回首风流地，登临少一人。"
        },
        {
            "title": "留宿罗源西峰寺示辉上人",
            "content": "一宿西峰寺，尘烦暂觉清。远林生夕籁，高阁起钟声。\r\n山寂僧初定，廊深火自明。虽云殊出处，聊与说无生。"
        },
        {
            "title": "宿天竺寺晓发罗源",
            "content": "黄昏投古寺，深院一灯明。水砌长杉列，风廊败叶鸣。\r\n山云留别偈，王事速归程。迢递罗源路，轻舆候晓行。"
        },
        {
            "title": "过友人隐居",
            "content": "潇洒绝尘喧，清溪流绕门。水声鸣石濑，萝影到林轩。\r\n地静留眠鹿，庭虚下饮猿。春花正夹岸，何必问桃源。"
        },
        {
            "title": "泛舟",
            "content": "风软扁舟稳，行依绿水堤。孤尊秋露滑，短棹晚烟迷。\r\n夜静月初上，江空天更低。飘飘信流去，误过子猷溪。"
        },
        {
            "title": "过柳州",
            "content": "地尽江南戍，山分桂北林。火云三月合，石路九疑深。\r\n暗谷随风过，危桥共鸟寻。羁魂愁似绝，不复待猿吟。"
        },
        {
            "title": "江干",
            "content": "江干望不极，楼阁影缤纷。水气多为雨，人烟远是云。\r\n予生何濩落，客路转辛勤。杨柳牵愁思，和春上翠裙。"
        },
        {
            "title": "送僧南归",
            "content": "兵尘犹澒洞，僧舍亦征求。师向江南去，予方毂下留。\r\n风霜两足白，宇宙一身浮。归及梅花发，题诗寄陇头。"
        },
        {
            "title": "舟中见雨",
            "content": "今夜初听雨，江南杜若青。功名何卤莽，兄弟总凋零。\r\n梦远愁蝴蝶，情深愧鶺鴒。抚孤终日意，身世尚流萍。"
        },
        {
            "title": "送嵩律师头陀寺",
            "content": "相传五部学，更有一人成。此日灵山去，何方半座迎。\r\n麻衣逢雪暖，草履蹑云轻。若见中林石，应知第四生。"
        },
        {
            "title": "送道虔上人游方（一作方干诗）",
            "content": "律仪通外学，诗思入禅关。烟景随缘到，风姿与道闲。\r\n贯花留静室，咒水度空山。谁识浮云意，悠悠天地间。"
        },
        {
            "title": "赠韦评事儹",
            "content": "与道共浮沈，人间岁月深。是非园吏梦，忧喜塞翁心。\r\n细草谁开径，芳条自结阴。由来居物外，无事可抽簪。"
        },
        {
            "title": "郊园即事寄萧侍郎（一作呈萧常州复）",
            "content": "衰鬓辞馀秩，秋风入故园。结茅成暖室，汲井及清源。\r\n邻里桑麻接，儿童笑语喧。终朝非役役，聊寄远人言。"
        },
        {
            "title": "逢友生言怀",
            "content": "安亲非避地，羁旅十馀年。道长时流许，家贫故旧怜。"
        },
        {
            "title": "京口怀古",
            "content": "大江横万里，古渡渺千秋。浩浩波声险，苍苍天色愁。\r\n三方归汉鼎，一水限吴州。霸国今何在，清泉长自流。"
        },
        {
            "title": "湘中怀古",
            "content": "昔人从逝水，有客吊秋风。何意千年隔，论心一日同。\r\n楚亭方作乱，汉律正酬功。倏忽桑田变，谗言亦已空。"
        },
        {
            "title": "汉南遇方评事（一作襄州遇房评事由）",
            "content": "移家住汉阴，不复问华簪。贳酒宜城近，烧田梦泽深。\r\n暮山逢鸟入，寒水见鱼沈。与物皆无累，终年惬本心。"
        },
        {
            "title": "酬别刘九郎评事传经同泉字",
            "content": "举袂掩离弦，枉君愁思篇。忽惊池上鹭，下咽陇头泉。\r\n对牖墙阴满，临扉日影圆。赖闻黄太守，章句此中传。"
        },
        {
            "title": "彭婆馆逢韦判官使还",
            "content": "受辞分路远，会府见君稀。雨雪经年去，轩车此日归。\r\n暮春愁见别，久客顺相依。寂寞伊川上，杨花空自飞。"
        },
        {
            "title": "和李相公勉晦日蓬池游宴（同字）",
            "content": "高会吹台中，新年月桂空。貂蝉临野水，旌旆引春风。\r\n细草萦斜岸，纤条出故丛。微文复看猎，宁与解神同。"
        },
        {
            "title": "和尉迟侍郎夏杪闻蝉",
            "content": "楚人方苦热，柱史独闻蝉。晴日暮江上，惊风一叶前。\r\n荡摇清管杂，幽咽野风传。旅舍闻君听，无由更昼眠。"
        },
        {
            "title": "长沙送梁副端归京",
            "content": "奏书归阙下，祖帐出湘东。满座他乡别，何年此会同。\r\n藉芳怜岸草，闻笛怨江风。且莫乘流去，心期在醉中。"
        },
        {
            "title": "李大夫见赠因之有呈",
            "content": "何言访衰疾，旌旆重淹留。谢礼诚难答，裁诗岂易酬。\r\n江清寒照动，山迥野云秋。一醉龙沙上，终欢胜旧游。"
        },
        {
            "title": "寄禅师寺华上人次韵三首",
            "content": "百年浑是客，白发总盈颠。佛国三秋别，云台五色连。\r\n朝盘香积饭，夜瓮落花泉。遥忆谈玄地，月高人未眠。\r\n禅心如落叶，不逐晓风颠。猊坐翻萧瑟，皋比喜接连。\r\n芙蓉开紫雾，湘玉映清泉。白昼谈经罢，闲从石上眠。\r\n德士名难避，风流学济颠。礼罗加璧至，荐鹗与云连。\r\n尘世休飞锡，松林且枕泉。近闻离讲席，听雨半山眠。"
        },
        {
            "title": "送耿十三湋复往辽海",
            "content": "仗剑万里去，孤城辽海东。旌旗愁落日，鼓角壮悲风。\r\n野迥边尘息，烽消戍垒空。辕门正休暇，投策拜元戎。"
        },
        {
            "title": "赋得古井送王明府",
            "content": "古井庇幽亭，涓涓一窦明。仙源通海水，灵液孕山精。\r\n久旱宁同涸，长年只自清。欲彰贞白操，酌献使君行。"
        },
        {
            "title": "与友人过山寺",
            "content": "共有春山兴，幽寻此日同。谈诗访灵彻，入社愧陶公。\r\n竹暗闲房雨，茶香别院风。谁知尘境外，路与白云通。"
        },
        {
            "title": "过龙湾五王阁访友人不遇",
            "content": "野桥秋水落，江阁暝烟微。白日又欲午，高人犹未归。\r\n青林依古塔，虚馆静柴扉。坐久思题字，翻怜柿叶稀。"
        },
        {
            "title": "寄赠翠岩奉上人",
            "content": "兰若倚西冈，年深松桂长。似闻葛洪井，还近赞公房。\r\n挂衲云林净，翻经石榻凉。下方一回首，烟露日苍苍。"
        },
        {
            "title": "晚望",
            "content": "山气碧氤氲，深林带夕曛。人归孤嶂晚，犬吠隔溪云。\r\n杉竹何年种，烟尘此地分。桃源宁异此，犹恐世间闻。"
        },
        {
            "title": "送少微上人入蜀",
            "content": "十方俱是梦，一念偶寻山。望刹经巴寺，持瓶向蜀关。\r\n乱猿心本定，流水性长闲。世俗多离别，王城几日还。"
        },
        {
            "title": "重游长真寺",
            "content": "同到长真寺，青山四面同。鸟啼花竹暗，人散户庭空。\r\n蒲涧千年雨，松门午夜风。旧游悲往日，回首各西东。"
        },
        {
            "title": "赠行脚僧",
            "content": "补衲随缘住，难违尘外踪。木杯能渡水，铁钵肯降龙。\r\n到处栖云榻，何年卧雪峰。知师归日近，应偃旧房松。"
        },
        {
            "title": "赠月溪羽士",
            "content": "月明溪水上，谁识步虚声。夜静金波冷，风微玉练平。\r\n自知尘梦远，一洗道心清。更弄瑶笙罢，秋空鹤又鸣。"
        },
        {
            "title": "卧病",
            "content": "门掩青山卧，莓苔积雨深。病多知药性，客久见人心。\r\n众鸟趋林健，孤蝉抱叶吟。沧洲诗社散，无梦盍朋簪。"
        },
        {
            "title": "春日访山人",
            "content": "远访山中客，分泉谩煮茶。相携林下坐，共惜鬓边华。\r\n归路逢残雨，沿溪见落花。候门童子问，游乐到谁家。"
        },
        {
            "title": "山行",
            "content": "山行分曙色，一路见人稀。野鸟啼还歇，林花堕不飞。\r\n云迷栖鹤寺，水涩钓鱼矶。回首天将暝，逢僧话未归。"
        },
        {
            "title": "客中言怀",
            "content": "白发照乌纱，逢人只自嗟。官闲如致仕，客久似无家。\r\n夜雨孤灯梦，春风几度花。故园归有日，诗酒老生涯。"
        },
        {
            "title": "赋得长亭柳",
            "content": "濯濯长亭柳，阴连灞水流。雨搓金缕细，烟褭翠丝柔。\r\n送客添新恨，听莺忆旧游。赠行多折取，那得到深秋。"
        },
        {
            "title": "山居即事",
            "content": "岩云掩竹扉，去鸟带馀晖。地僻生涯薄，山深俗事稀。\r\n养花分宿雨，剪叶补秋衣。野渡逢渔子，同舟荡月归。"
        },
        {
            "title": "春江独钓",
            "content": "独钓春江上，春江引趣长。断烟栖草碧，流水带花香。\r\n心事同沙鸟，浮生寄野航。荷衣尘不染，何用濯沧浪。"
        },
        {
            "title": "送郎士元",
            "content": "白发金陵客，怀归不暂留。交情分两地，行色载孤舟。\r\n黄叶蝉吟晚，沧江雁送秋。何年重会此，诗酒复追游。"
        },
        {
            "title": "独坐",
            "content": "白发怀闽峤，丹心恋蓟门。官闲胜道院，宅远类荒村。\r\n二月霜花薄，群山雨气昏。东菑春事及，好向野人论。"
        },
        {
            "title": "冬日有怀李贺长吉",
            "content": "岁晚斋居寂，情人动我思。每因一尊酒，重和百篇诗。\r\n月冷猿啼惨，天高雁去迟。夜郎流落久，何日是归期。"
        },
        {
            "title": "过贾谊宅",
            "content": "一谪长沙地，三年叹逐臣。上书忧汉室，作赋吊灵均。\r\n旧宅秋荒草，西风客荐蘋。凄凉回首处，不见洛阳人。"
        },
        {
            "title": "雨",
            "content": "历历愁心乱，迢迢独夜长。春帆江上雨，晓镜鬓边霜。\r\n啼鸟云山静，落花溪水香。家人亦念我，与汝黯相忘。"
        },
        {
            "title": "崇德道中",
            "content": "暖日菜心稠，晴烟麦穗抽。客心双去翼，归梦一扁舟。\r\n废塔巢双鹤，长波漾白鸥。关山明月到，怆恻十年游。"
        },
        {
            "title": "游少林寺",
            "content": "步入招提路，因之访道林。石龛苔藓积，香径白云深。\r\n双树含秋色，孤峰起夕阴。屟廊行欲遍，回首一长吟。"
        },
        {
            "title": "送崔融",
            "content": "王者应无敌，天兵动远征。建牙连朔漠，飞骑入胡城。\r\n夜月边尘影，秋风陇水声。陈琳能草檄，含笑出长平。"
        },
        {
            "title": "晖上人独坐亭",
            "content": "萧条心境外，兀坐独参禅。萝月明盘石，松风落涧泉。\r\n性空长入定，心悟自通玄。去住浑无迹，青山谢世缘。"
        },
        {
            "title": "宿城南盛本道怀皇甫冉",
            "content": "暑夜宿南城，怀人梦不成。高楼邀落月，叠鼓送残更。\r\n隔浦云林近，满川风露清。东碕不可见，矫首若为情。"
        },
        {
            "title": "别友人（一作汝",
            "content": "扰扰倦行役，相逢陈蔡间。如何百年内，不见一人闲。\r\n对酒惜馀景，问程愁乱山。秋风万里道，又出穆陵关。"
        },
        {
            "title": "广陵送赵主簿自蜀归绛州宁觐",
            "content": "将归汾水上，远省锦城来。已泛西江尽，仍随北雁回。\r\n暮云征马速，晓月故关开。渐向庭闱近，留君醉一杯。"
        },
        {
            "title": "江上别张欢（一作劝）",
            "content": "年年五湖上，厌见五湖春。长醉非关酒，多愁不为贫。\r\n山川迷道路，伊洛困风尘。今日扁舟别，俱为沧海人。"
        },
        {
            "title": "送友人东归（一作",
            "content": "万里杨柳色，出关送故人。轻烟拂流水，落日照行尘。\r\n积梦江湖阔，忆家兄弟贫。裴回灞亭上，不语自伤春。"
        },
        {
            "title": "除夜宿石头驿（一作石桥馆）",
            "content": "旅馆谁相问，寒灯独可亲。一年将尽夜，万里未归人。\r\n寥落悲前事，支离笑此身。愁颜与衰鬓，明日又逢春。"
        },
        {
            "title": "早行寄朱山人放",
            "content": "山晓旅人去，天高秋气悲。明河川上没，芳草露中衰。\r\n此别又千里，少年能几时。心知剡溪路，聊且寄前期。"
        },
        {
            "title": "春日早朝应制",
            "content": "仙仗肃朝官，承平圣主欢。月沈宫漏静，雨湿禁花寒。\r\n丹荔来金阙，朱樱贡玉盘。六龙扶御日，只许近臣看。"
        },
        {
            "title": "送别钱起",
            "content": "阳关多古调，无奈醉中闻。归梦吴山远，离情楚水分。\r\n孤舟经暮雨，征路入秋云。后夜同明月，山窗定忆君。"
        },
        {
            "title": "相思曲",
            "content": "高楼重重闭明月，肠断仙郎隔年别。紫萧横笛寂无声，\r\n独向瑶窗坐愁绝。鱼沈雁杳天涯路，始信人间别离苦。\r\n恨满牙床翡翠衾，怨折金钗凤凰股。井深辘轳嗟绠短，\r\n衣带相思日应缓。将刀斫水水复连，挥刃割情情不断。\r\n落红乱逐东流水，一点芳心为君死。妾身愿作巫山云，\r\n飞入仙郎梦魂里。"
        },
        {
            "title": "行路难",
            "content": "出门行路难，富贵安可期。淮阴不免恶少辱，\r\n阮生亦作穷途悲。颠倒英雄古来有，封侯却属屠沽儿。\r\n长安车马随轻肥，青云宾从纷交驰。白眼向人多意气，\r\n宰牛烹羊如折葵。宴乐宁知白日短，时时醉拥双蛾眉。\r\n扬雄闭门空读书，门前碧草春离离。不如拂衣且归去，\r\n世上浮名徒尔为。"
        },
        {
            "title": "吴明府自远而来留宿（一作卢新吴航忽远至留",
            "content": "出门逢故友，衣服满尘埃。岁月不可问，山川何处来。\r\n绮城容弊宅，散职寄灵台。自此留君醉，相欢得几回。"
        },
        {
            "title": "白苎词",
            "content": "馆娃宫中露华冷，月落啼鸦散金井。吴王扶头酒初醒，\r\n秉烛张筵乐清景。美人不眠怜夜永，起舞亭亭乱花影。\r\n新裁白苎胜红绡，玉佩珠缨金步摇。回鸾转凤意自娇，\r\n银筝锦瑟声相调。君恩如水流不断，但愿年年此同宵。\r\n东风吹花落庭树，春色催人等闲去。大家为欢莫延伫，\r\n顷刻铜龙报天曙。"
        },
        {
            "title": "早春曲",
            "content": "青楼昨夜东风转，锦帐凝寒觉春浅。垂杨摇丝莺乱啼，\r\n袅袅烟光不堪翦。博山吹云龙脑香，铜壶滴愁更漏长。\r\n玉颊啼红梦初醒，羞见青鸾镜中影。侬家少年爱游逸，\r\n万里轮蹄去无迹。朱颜未衰消息稀，肠断天涯草空碧。"
        },
        {
            "title": "巫山高",
            "content": "巫山峨峨高插天，危峰十二凌紫烟。瞿塘嘈嘈急如弦，\r\n洄流势逆将覆船。云梯岂可进，百丈那能牵？\r\n陆行巉岩水不前。洒泪向流水，泪归东海边。含愁对明月，\r\n明月空自圆。故乡回首思绵绵，侧身天地心茫然。"
        },
        {
            "title": "屯田词",
            "content": "春来耕田遍沙碛，老稚欣欣种禾麦。麦苗渐长天苦晴，\r\n土干确确锄不得。新禾未熟飞蝗至，青苗食尽馀枯茎。\r\n捕蝗归来守空屋，囊无寸帛瓶无粟。十月移屯来向城，\r\n官教去伐南山木。驱牛驾车入山去，霜重草枯牛冻死。\r\n艰辛历尽谁得知，望断天南泪如雨。"
        },
        {
            "title": "边城曲",
            "content": "人生莫作远行客，远行莫戍黄沙碛。黄沙碛下八月时，\r\n霜风裂肤百草衰。尘沙晴天迷道路，河水悠悠向东去。\r\n胡笳听彻双泪流，羁魂惨惨生边愁。原头猎火夜相向，\r\n马蹄蹴蹋层冰上。不似京华侠少年，清歌妙舞落花前。"
        },
        {
            "title": "柳花歌送客往桂阳",
            "content": "沧浪渡头柳花发，断续因风飞不绝。摇烟拂水积翠间，\r\n缀雪含霜谁忍攀。夹岸纷纷送君去，鸣棹孤寻到何处。\r\n移家深入桂水源，种柳新成花更繁。定知别后消散尽，\r\n却忆今朝伤旅魂。"
        },
        {
            "title": "女耕田行",
            "content": "乳燕入巢笋成竹，谁家二女种新谷。无人无牛不及犁，\r\n持刀斫地翻作泥。自言家贫母年老，长兄从军未娶嫂。\r\n去年灾疫牛囤空，截绢买刀都市中。头巾掩面畏人识，\r\n以刀代牛谁与同。姊妹相携心正苦，不见路人唯见土。\r\n疏通畦陇防乱苗，整顿沟塍待时雨。日正南冈下饷归，\r\n可怜朝雉扰惊飞。东邻西舍花发尽，共惜馀芳泪满衣。"
        },
        {
            "title": "怀素上人草书歌",
            "content": "楚僧怀素工草书，古法尽能新有馀。神清骨竦意真率，\r\n醉来为我挥健笔。始从破体变风姿，一一花开春景迟。\r\n忽为壮丽就枯涩，龙蛇腾盘兽屹立。驰毫骤墨剧奔驷，\r\n满坐失声看不及。心手相师势转奇，诡形怪状翻合宜。\r\n人人细问此中妙，怀素自言初不知。"
        },
        {
            "title": "竹",
            "content": "卷箨正离披，新枝复蒙密。翛翛月下闻，褭褭林际出。\r\n岂独对芳菲，终年色如一。"
        },
        {
            "title": "花",
            "content": "花发炎景中，芳春独能久。因风任开落，向日无先后。\r\n若待秋霜来，兰荪共何有。"
        },
        {
            "title": "孤石",
            "content": "迥若千仞峰，孤危不盈尺。早晚他山来，犹带烟雨迹。\r\n贞坚自有分，不乱和氏璧。"
        },
        {
            "title": "梧桐",
            "content": "亭亭南轩外，贞干修且直。广叶结青阴，繁花连素色。\r\n天资韶雅性，不愧知音识。"
        },
        {
            "title": "奉天酬别郑谏议云逵、卢拾遗景亮见别之作",
            "content": "巨孽盗都城，传闻天下惊。陪臣九江畔，走马来赴难。\r\n伏奏见龙颜，旋持手诏还。单车不可驻，朱槛未遑攀。\r\n故人出相饯，共悲行路难。临岐荷赠言，对酒独伤魂。\r\n世故山川险，忧多思虑昏。重阴蔽芳月，叠岭明旧雪。\r\n泥积辙更深，木冰花不发。郑君间世贤，忠孝乃双全。\r\n大义弃妻子，至淳易生死。知心三四人，越境千馀里。\r\n骏马帐前发，惊尘路傍起。楼头俯首看，莫敢相留止。\r\n拜阙奏良图，留中沃圣谟。洗兵救卫郡，诱敌讨幽都。\r\n名亚典属国，良选谏大夫。从容九霄上，谈笑授阴符。\r\n卢生富才术，特立居近密。采掇献吾君，朝廷视听新。\r\n宽饶狂自比，汲黯直为邻。就列继三事，主文当七人。\r\n可怜长守道，不觉五逢春。昔去城南陌，各为天际客。\r\n关河烟雾深，寸步音尘隔。羁旅忽相遇，别离又兹夕。\r\n前悲涕未干，后喜心已戚。而我方老大，颇为风眩迫。\r\n夫君并少年，何尔鬓须白。惆怅语不尽，裴回情转剧。\r\n一尊自共持，以慰长相忆。"
        },
        {
            "title": "九日与敬处士左学士同赋采菊上东山便为首句",
            "content": "采菊上东山，山高路非远。江湖乍辽夐，城郭亦在眼。\r\n昼日市井喧，闰年禾稼晚。开尊会佳客，长啸临绝巘。\r\n戏鹤唳且闲，断云轻不卷。乡心各万里，醉话时一展。\r\n乔木列遥天，残阳贯平坂。徒忧征车重，自笑谋虑浅。\r\n却顾郡斋中，寄傲与君同。"
        },
        {
            "title": "从军行",
            "content": "丈夫四方志，结发事远游。远游历燕蓟，独戍边城陬。\r\n西风垄水寒，明月关山悠。酬恩仗孤剑，十年弊貂裘。\r\n封侯属何人，蹉跎雪盈头。老马思故枥，穷鳞忆深流。\r\n弹铗动深慨，浩歌气横秋。报国期努力，功名良见收。"
        },
        {
            "title": "叹葵花",
            "content": "今日见花落，明日见花开。花开能向日，花落委苍苔。\r\n自不同凡卉，看时几日回。"
        },
        {
            "title": "喜雨",
            "content": "闲居倦时燠，开轩俯平林。雷声殷遥空，云气布层阴。\r\n川上风雨来，洒然涤烦襟。田家共欢笑，沟浍亦已深。\r\n团团聚邻曲，斗酒相与斟。樵歌野田中，渔钓沧江浔。\r\n苍天暨有念，悠悠终我心。"
        },
        {
            "title": "感怀二首",
            "content": "尺帛无长裁，浅水无长流。水浅易成枯，帛短谁人收。\r\n人生取舍间，趋竞固非优。旧交迹虽疏，中心自云稠。\r\n新交意虽密，中道生怨尤。踟蹰复踟蹰，世路今悠悠。\r\n主人饮君酒，劝君弗相违。但当尽弘量，觞至无复辞。\r\n人生百年中，会合能几时。不见枝上花，昨满今渐稀。\r\n花落还再开，人老无少期。古来贤达士，饮酒不复疑。"
        },
        {
            "title": "孤鸿篇",
            "content": "江上双飞鸿，饮啄行相随。翔风一何厉，中道伤其雌。\r\n顾影明月下，哀鸣声正悲。已无矰缴患，岂乏稻粱资。\r\n嗈嗈慕俦匹，远集清江湄。中有孤文鹓，翩翩好容仪。\r\n共欣相知遇，毕志同栖迟。野田鸱鸮鸟，相妒复相疑。\r\n鸿志不汝较，奋翼起高飞。焉随腐鼠欲，负此云霄期。"
        },
        {
            "title": "送张南史",
            "content": "陋巷无车辙，烟萝总是春。贾生独未达，原宪竟忘贫。\r\n草座留山月，荷衣远洛尘。最怜知己在，林下访闲人。"
        },
        {
            "title": "曾游",
            "content": "泊舟古城下，高阁快登眺。大江会彭蠡，群峰豁玄峤。\r\n清影涵空明，黛色凝远照。碑留太史书，词刻长公调。\r\n绝粒感楚囚，丹衷犹照耀。怀哉不可招，凭阑一悲啸。"
        },
        {
            "title": "南野",
            "content": "治田长山下，引流坦溪曲。东山有遗茔，南野起新筑。\r\n家世素业儒，子孙鄙食禄。披云朝出耕，带月夜归读。\r\n身勩竟亡疲，团团欣在目。野芳绿可采，泉美清可掬。\r\n茂树延晚凉，早田候秋熟。茶烹松火红，酒吸荷杯绿。\r\n解佩临清池，抚琴看修竹。此怀谁与同，此乐君所独。"
        },
        {
            "title": "古意",
            "content": "悠悠南山云，濯濯东流水。念我平生欢，托居在东里。\r\n失既不足忧，得亦不为喜。安贫固其然，处贱宁独耻。\r\n云闲虚我心，水清澹吾味。云水俱无心，斯可长伉俪。"
        },
        {
            "title": "去妇怨",
            "content": "出户不敢啼，风悲日凄凄。心知恩义绝，谁忍分明别。\r\n下坂车辚辚，畏逢乡里亲。空持床前幔，却寄家中人。\r\n忽辞王吉去，为是秋胡死。若比今日情，烦冤不相似。"
        },
        {
            "title": "杂曲歌辞·转应词",
            "content": "边草，边草，边草尽来共老。山南山北雪晴，\r\n千里万里月明。明月，明月，胡笳一声愁绝。"
        },
        {
            "title": "杂曲歌辞·独不见",
            "content": "前宫路非远，旧苑春将遍。玉户看早梅，雕梁数飞燕。\r\n身轻逐舞袖，香暖传歌扇。自和秋风词，长侍昭阳殿。\r\n谁信后庭人，年年独不见。"
        },
        {
            "title": "江行",
            "content": "漾舟晴川里，挂席候风生。临泛何容与，爱此江水清。\r\n芦洲隐遥嶂，露日映孤城。自顾疏野性，屡忘鸥鸟情。\r\n聊复于时顾，暂欲解尘缨。驱驰非吾愿，虚怀浩已盈。"
        },
        {
            "title": "相和歌辞·长门怨",
            "content": "自忆专房宠，曾居第一流。移恩向他处，暂妒不容收。\r\n夜静管弦绝，月明宫殿秋。空将旧时意，长望凤凰楼。"
        },
        {
            "title": "横吹曲辞·关山月二首",
            "content": "月出照关山，秋风人未还。清光无远近，乡泪半书间。\r\n一雁过连营，繁霜覆古城。胡笳在何处，半夜起边声。"
        },
        {
            "title": "题稚川山水",
            "content": "松下茅亭五月凉，汀沙云树晚苍苍。\r\n行人无限秋风思，隔水青山似故乡。"
        },
        {
            "title": "塞上曲",
            "content": "汉家旗帜满阴山，\r\n不遣胡儿匹马还。\r\n愿得此身长报国，\r\n何须生入玉门关。"
        },
        {
            "title": "江乡故人偶集客舍",
            "content": "天秋月又满，城阙夜千重。\r\n还作江南会，翻疑梦里逢。\r\n风枝惊暗鹊，露草泣寒虫。\r\n羁旅长堪醉，相留畏晓钟。\r\n【注释】：①千重：指千重万户。\r\n②翻：反而。\r\n③寒虫：秋虫。\r\n④晓钟：报晓的钟声。【译文】：　　天气到了，秋天月亮又圆又大，京城夜色深沉。还能在京城与江南友人相会，反而怀疑是在梦中相逢。风吹动树枝惊动鸟鹊，露水打湿野草，寒虫悲凉地鸣叫。身在异乡经常喝醉，相互慰留，害怕听到报晓的钟声。【赏析】：　　诗人作客在外，偶然与同乡聚会，竟怀疑是在做梦。他们在异乡的生活是凄苦的，相逢很不容易，一起畅饮长谈，害怕天亮就要分手，这一切充分表现出同乡间深厚的友情，意境深刻。末句写出无限留恋惜别的心意，语短情长。诗人对秋夜萧疏景物的描绘，烘托了旅况的凄清。"
        },
        {
            "title": "调笑令",
            "content": "边[2]草，边草，\r\n边草尽来兵老。\r\n山南山北雪晴，\r\n千里万里月明。\r\n明月，明月，\r\n胡笳[3]一声愁绝。"
        },
        {
            "title": "杂曲歌辞·新别离",
            "content": "手把杏花枝，未曾经别离。黄昏掩闺后，寂寞心自知。"
        },
        {
            "title": "三闾庙",
            "content": "沅湘流不尽，屈宋怨何深。\r\n日暮秋烟起，萧萧枫树林。"
        }
    ]
}