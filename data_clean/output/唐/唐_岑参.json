{
    "dynasty": "唐",
    "author": "岑参",
    "intro": "岑参(715-770)，南阳（今属河南）人。天宝进士，曾随高仙芝到安西、威武，后又往来于北庭、轮台间。官至嘉州刺史，卒于成都。长于七言歌行。所作善于描绘塞上风光和战争景象；气势豪迈，情辞慷慨，语言变化自如。有《岑嘉州诗集》。",
    "items": [
        {
            "title": "送李明府赴睦州，便拜觐太夫人",
            "content": [
                "手把铜章望海云，夫人江上泣罗裙。",
                "严滩一点舟中月，万里烟波也梦君。"
            ]
        },
        {
            "title": "西过渭州，见渭水思秦川",
            "content": [
                "渭水东流去，何时到雍州。凭添两行泪，寄向故园流。"
            ]
        },
        {
            "title": "尚书念旧，垂赐袍衣，率题绝句献上，以申感",
            "content": [
                "富贵情还在，相逢岂间然。绨袍更有赠，犹荷故人怜。"
            ]
        },
        {
            "title": "送史司马赴崔相公幕（一作无名氏诗，一作李",
            "content": [
                "峥嵘丞相府，清切凤凰池。羡尔瑶台鹤，高栖琼树枝。",
                "归飞晴日好，吟弄惠风吹。正有乘轩乐，初当学舞时。",
                "珍禽在罗网，微命若游丝。愿托周南羽，相衔溪水湄。"
            ]
        },
        {
            "title": "赴嘉州过城固县，寻永安超禅师房",
            "content": [
                "满寺枇杷冬著花，老僧相见具袈裟。汉王城北雪初霁，",
                "韩信台西日欲斜。门外不须催五马，林中且听演三车。",
                "岂料巴川多胜事，为君书此报京华。"
            ]
        },
        {
            "title": "首春渭西郊行，呈蓝田张二主簿",
            "content": [
                "回风度雨渭城西，细草新花踏作泥。秦女峰头雪未尽，",
                "胡公陂上日初低。愁窥白发羞微禄，悔别青山忆旧谿。",
                "闻道辋川多胜事，玉壶春酒正堪携。"
            ]
        },
        {
            "title": "临洮龙兴寺玄上人院，同咏青木香丛",
            "content": [
                "移根自远方，种得在僧房。六月花新吐，三春叶已长。",
                "抽茎高锡杖，引影到绳床。只为能除疾，倾心向药王。"
            ]
        },
        {
            "title": "使院中新栽柏树子，呈李十五栖筠",
            "content": [
                "爱尔青青色，移根此地来。不曾台上种，留向碛中栽。",
                "脆叶欺门柳，狂花笑院梅。不须愁岁晚，霜露岂能摧。"
            ]
        },
        {
            "title": "秋夕读书幽兴，献兵部李侍郎",
            "content": [
                "年纪蹉跎四十强，自怜头白始为郎。雨滋苔藓侵阶绿，",
                "秋飒梧桐覆井黄。惊蝉也解求高树，旅雁还应厌后行。",
                "览卷试穿邻舍壁，明灯何惜借馀光。"
            ]
        },
        {
            "title": "巴南舟中，思陆浑别业",
            "content": [
                "泸水南州远，巴山北客稀。",
                "岭云撩乱起，谿鹭等闲飞。",
                "镜里愁衰鬓，舟中换旅衣。",
                "梦魂知忆处，无夜不先归。"
            ]
        },
        {
            "title": "早发焉耆，怀终南别业",
            "content": [
                "晓笛别乡泪，秋冰鸣马蹄。一身虏云外，万里胡天西。",
                "终日见征战，连年闻鼓鼙。故山在何处，昨日梦清溪。"
            ]
        },
        {
            "title": "过酒泉，忆杜陵别业",
            "content": [
                "昨夜宿祁连，今朝过酒泉。黄沙西际海，白草北连天。",
                "愁里难消日，归期尚隔年。阳关万里梦，知处杜陵田。"
            ]
        },
        {
            "title": "春兴思南山旧庐，招柳建正字",
            "content": [
                "终岁不得意，春风今复来。",
                "自怜蓬鬓改，羞见梨花开。",
                "西掖诚可恋，南山思早回。",
                "园庐幸接近，相与归蒿莱。"
            ]
        },
        {
            "title": "武威春暮，闻宇文判官西使还，已到晋昌",
            "content": [
                "岸雨过城头，黄鹂上戍楼。塞花飘客泪，边柳挂乡愁。",
                "白发悲明镜，青春换敝裘。君从万里使，闻已到瓜州。"
            ]
        },
        {
            "title": "虢州卧疾，喜刘判官相过水亭",
            "content": [
                "卧疾尝晏起，朝来头未梳。见君胜服药，清话病能除。",
                "低柳共系马，小池堪钓鱼。观棋不觉暝，月出水亭初。"
            ]
        },
        {
            "title": "送绵州李司马秩满归京，因呈李兵部",
            "content": [
                "久客厌江月，罢官思早归。眼看春光老，羞见梨花飞。",
                "剑北山居小，巴南音信稀。因君报兵部，愁泪日沾衣。"
            ]
        },
        {
            "title": "寻少室张山人，闻与偃师周明府同入都",
            "content": [
                "中峰炼金客，昨日游人间。叶县凫共去，葛陂龙暂还。",
                "春云凑深水，秋雨悬空山。寂寂清溪上，空馀丹灶闲。"
            ]
        },
        {
            "title": "送江陵泉少府赴任，便呈卫荆州",
            "content": [
                "神仙吏姓梅，人吏待君来。渭北草新出，江南花已开。",
                "城边宋玉宅，峡口楚王台。不畏无知己，荆州甚爱才。"
            ]
        },
        {
            "title": "送李别将摄伊吾令充使赴武威，便寄崔员外",
            "content": [
                "词赋满书囊，胡为在战场。行间脱宝剑，邑里挂铜章。",
                "马疾飞千里，凫飞向五凉。遥知竹林下，星使对星郎。"
            ]
        },
        {
            "title": "送李卿，赋得孤岛石（得离字）",
            "content": [
                "一片他山石，巉巉映小池。绿窠攒剥藓，尖硕坐鸬鹚。",
                "水底看常倒，花边势欲欹。君心能不转，卿月岂相离。"
            ]
        },
        {
            "title": "汉川山行，呈成少尹",
            "content": [
                "西蜀方携手，南宫忆比肩。平生犹不浅，羁旅转相怜。",
                "山店云迎客，江村犬吠船。秋来取一醉，须待月光眠。"
            ]
        },
        {
            "title": "江行夜宿龙吼滩，临眺思峨眉隐者，兼寄幕中",
            "content": [
                "官舍临江口，滩声入惯闻。水烟晴吐月，山火夜烧云。",
                "且欲寻方士，无心恋使君。异乡何可住，况复久离群。"
            ]
        },
        {
            "title": "宿关西客舍，寄东山严、许二山人，时天宝初",
            "content": [
                "云送关西雨，风传渭北秋。孤灯然燃客梦，寒杵捣乡愁。",
                "滩上思严子，山中忆许由。苍生今有望，飞诏下林丘。"
            ]
        },
        {
            "title": "送宇文南金放后归太原寓居，因呈太原郝主簿",
            "content": [
                "归去不得意，北京关路赊。却投晋山老，愁见汾阳花。",
                "翻作灞陵客，怜君丞相家。夜眠旅舍雨，晓辞春城鸦。",
                "送君系马青门口，胡姬垆头劝君酒。为问太原贤主人，",
                "春来更有新诗否。"
            ]
        },
        {
            "title": "送魏升卿擢第归东都，因怀魏校书、陆浑、乔",
            "content": [
                "井上桐叶雨，灞亭卷秋风。故人适战胜，匹马归山东。",
                "问君今年三十几，能使香名满人耳。",
                "君不见三峰直上五千仞，见君文章亦如此。",
                "如君兄弟天下稀，雄辞健笔皆若飞。将军金印亸紫绶，",
                "御史铁冠重绣衣。乔生作尉别来久，因君为问平安否。",
                "魏侯校理复何如，前日人来不得书。陆浑山下佳可赏，",
                "蓬阁闲时日应往。自料青云未有期，谁知白发偏能长。",
                "垆头青丝白玉瓶，别时相顾酒如倾。摇鞭举袂忽不见，",
                "千树万树空蝉鸣。"
            ]
        },
        {
            "title": "秦筝歌，送外甥萧正归京",
            "content": [
                "汝不闻秦筝声最苦，五色缠弦十三柱。怨调慢声如欲语，",
                "一曲未终日移午。红亭水木不知暑，忽弹黄钟和白纻。",
                "清风飒来云不去，闻之酒醒泪如雨。汝归秦兮弹秦声，",
                "秦声悲兮聊送汝。"
            ]
        },
        {
            "title": "胡笳歌，送颜真卿使赴河陇",
            "content": [
                "君不闻胡笳声最悲，紫髯绿眼胡人吹。吹之一曲犹未了，",
                "愁杀楼兰征戍儿。凉秋八月萧关道，北风吹断天山草。",
                "昆仑山南月欲斜，胡人向月吹胡笳。胡笳怨兮将送君，",
                "秦山遥望陇山云。边城夜夜多愁梦，向月胡笳谁喜闻。"
            ]
        },
        {
            "title": "函谷关歌，送刘评事使关西",
            "content": [
                "君不见函谷关，崩城毁壁至今在。树根草蔓遮古道，",
                "空谷千年长不改。寂寞无人空旧山，圣朝无外不须关。",
                "白马公孙何处去，青牛老人更不还。苍苔白骨空满地，",
                "月与古时长相似。野花不省见行人，山鸟何曾识关吏。",
                "故人方乘使者车，吾知郭丹却不如。请君时忆关外客，",
                "行到关西多致书。"
            ]
        },
        {
            "title": "临洮泛舟，赵仙舟自北庭罢使还京",
            "content": [
                "白发轮台使，边功竟不成。云沙万里地，孤负一书生。",
                "池上风回舫，桥西雨过城。醉眠乡梦罢，东望羡归程。"
            ]
        },
        {
            "title": "梁园歌，送河南王说判官",
            "content": [
                "君不见梁孝王修竹园，颓墙隐辚势仍存。",
                "娇娥曼脸成草蔓，罗帷珠帘空竹根。",
                "大梁一旦人代改，秋月春风不相待。",
                "池中几度雁新来，洲上千年鹤应在。",
                "梁园二月梨花飞，却似梁王雪下时。",
                "当时置酒延枚叟，肯料平台狐兔走。",
                "万事翻覆如浮云，昔人空在今人口。",
                "单父古来称宓生，只今为政有吾兄。",
                "輶轩若过梁园道，应傍琴台闻政声。"
            ]
        },
        {
            "title": "青门歌，送东台张判官",
            "content": [
                "青门金锁平旦开，城头日出使车回。青门柳枝正堪折，",
                "路傍一日几人别。东出青门路不穷，驿楼官树灞陵东。",
                "花扑征衣看似绣，云随去马色疑骢。胡姬酒垆日未午，",
                "丝绳玉缸酒如乳。灞头落花没马蹄，昨夜微雨花成泥。",
                "黄鹂翅湿飞转低，关东尺书醉懒题。须臾望君不可见，",
                "扬鞭飞鞚疾如箭。借问使乎何时来，莫作东飞伯劳西飞",
                "燕。"
            ]
        },
        {
            "title": "天山雪歌，送萧治归京",
            "content": [
                "天山有雪常不开，千峰万岭雪崔嵬。北风夜卷赤亭口，",
                "一夜天山雪更厚。能兼汉月照银山，复逐胡风过铁关。",
                "交河城边飞鸟绝，轮台路上马蹄滑。晻霭寒氛万里凝，",
                "阑干阴崖千丈冰。将军狐裘卧不暖，都护宝刀冻欲断。",
                "正是天山雪下时，送君走马归京师。雪中何以赠君别，",
                "惟有青青松树枝。"
            ]
        },
        {
            "title": "敷水歌，送窦渐入京",
            "content": [
                "罗敷昔时秦氏女，千载无人空处所。昔时流水至今流，",
                "万事皆逐东流去。此水东流无尽期，水声还似旧来时。",
                "岸花仍自羞红脸，堤柳犹能学翠眉。春去秋来不相待，",
                "水中月色长不改。罗敷养蚕空耳闻，使君五马今何在。",
                "九月霜天水正寒，故人西去度征鞍。水底鲤鱼幸无数，",
                "愿君别后垂尺素。"
            ]
        },
        {
            "title": "热海行，送崔侍御还京",
            "content": [
                "侧闻阴山胡儿语，西头热海水如煮。海上众鸟不敢飞，",
                "中有鲤鱼长且肥。岸傍青草常不歇，空中白雪遥旋灭。",
                "蒸沙烁石然虏云，沸浪炎波煎汉月。阴火潜烧天地炉，",
                "何事偏烘西一隅。势吞月窟侵太白，气连赤坂通单于。",
                "送君一醉天山郭，正见夕阳海边落。柏台霜威寒逼人，",
                "热海炎气为之薄。"
            ]
        },
        {
            "title": "客舍悲秋，有怀两省旧游，呈幕中诸公",
            "content": [
                "三度为郎便白头，一从出守五经秋。莫言圣主长不用，",
                "其那苍生应未休。人间岁月如流水，客舍秋风今又起。",
                "不知心事向谁论，江上蝉鸣空满耳。"
            ]
        },
        {
            "title": "东归发犍为，至泥谿舟中作",
            "content": [
                "前日解侯印，泛舟归山东。",
                "平旦发犍为，逍遥信回风。",
                "七月江水大，沧波涨秋空。",
                "复有峨眉僧，诵经在舟中。",
                "夜泊防虎豹，朝行逼鱼龙。",
                "一道鸣迅湍，两边走连峰。",
                "猿拂岸花落，鸟啼檐树重。",
                "烟霭吴楚连，溯沿湖海通。",
                "忆昨在西掖，复曾入南宫。",
                "日出朝圣人，端笏陪群公。",
                "不意今弃置，何由豁心胸。",
                "吾当海上去，且学乘桴翁。"
            ]
        },
        {
            "title": "夜过盘石，隔河望永乐，寄闺中，效齐梁体",
            "content": [
                "盈盈一水隔，寂寂二更初。波上思罗袜，鱼边忆素书。",
                "月如眉已画，云似鬓新梳。春物知人意，桃花笑索居。"
            ]
        },
        {
            "title": "与鲜于庶子自梓州，成都少尹自褒城，同行至",
            "content": [
                "剖竹向西蜀，岷峨眇天涯。空深北阙恋，岂惮南路赊。",
                "前日登七盘，旷然见三巴。汉水出嶓冢，梁山控褒斜。",
                "栈道笼迅湍，行人贯层崖。岩倾劣通马，石窄难容车。",
                "深林怯魑魅，洞穴防龙蛇。水种新插秧，山田正烧畬。",
                "夜猿啸山雨，曙鸟鸣江花。过午方始饭，经时旋及瓜。",
                "数公各游宦，千里皆辞家。言笑忘羁旅，还如在京华。"
            ]
        },
        {
            "title": "使交河郡，郡在火山脚，其地苦热无雨雪，献",
            "content": [
                "奉使按胡俗，平明发轮台。暮投交河城，火山赤崔巍。",
                "九月尚流汗，炎风吹沙埃。何事阴阳工，不遣雨雪来。",
                "吾君方忧边，分阃资大才。昨者新破胡，安西兵马回。",
                "铁关控天涯，万里何辽哉。烟尘不敢飞，白草空皑皑。",
                "军中日无事，醉舞倾金罍。汉代李将军，微功合可咍。"
            ]
        },
        {
            "title": "出关经华岳寺，访法华云公",
            "content": [
                "野寺聊解鞍，偶见法华僧。",
                "开门对西岳，石壁青棱层。",
                "竹径厚苍苔，松门盘紫藤。",
                "长廊列古画，高殿悬孤灯。",
                "五月山雨热，三峰火云蒸。",
                "侧闻樵人言，深谷犹积冰。",
                "久愿寻此山，至今嗟未能。",
                "谪官忽东走，王程苦相仍。",
                "欲去恋双树，何由穷一乘。",
                "月轮吐山郭，夜色空清澄。"
            ]
        },
        {
            "title": "南池宴饯辛子，赋得蝌斗子",
            "content": [
                "临池见蝌斗，羡尔乐有馀。不忧网与钓，幸得免为鱼。",
                "且愿充文字，登君尺素书。"
            ]
        },
        {
            "title": "送张秘书充刘相公通汴河判官，便赴江外觐省",
            "content": [
                "前年见君时，见君正泥蟠。去年见君处，见君已风抟。",
                "朝趋赤墀前，高视青云端。新登麒麟阁，适脱獬豸冠。",
                "刘公领舟楫，汴水扬波澜。万里江海通，九州天地宽。",
                "昨夜动使星，今旦送征鞍。老亲在吴郡，令弟双同官。",
                "鲈鲙剩堪忆，莼羹殊可餐。既参幕中画，复展膝下欢。",
                "因送故人行，试歌行路难。何处路最难，最难在长安。",
                "长安多权贵，珂珮声珊珊。儒生直如弦，权贵不须干。",
                "斗酒取一醉，孤琴为君弹。临岐欲有赠，持以握中兰。"
            ]
        },
        {
            "title": "奉陪封大夫宴，得征字，时封公兼鸿胪卿",
            "content": [
                "西边虏尽平，何处更专征。",
                "幕下人无事，军中政已成。",
                "座参殊俗语，乐杂异方声。",
                "醉里东楼月，偏能照列卿。"
            ]
        },
        {
            "title": "虢州郡斋南池幽兴，因与阎二侍御道别",
            "content": [
                "池色净天碧，水凉雨凄凄。快风从东南，荷叶翻向西。",
                "性本爱鱼鸟，未能返岩谿。中岁徇微官，遂令心赏睽。",
                "及兹佐山郡，不异寻幽栖。小吏趋竹径，讼庭侵药畦。",
                "胡尘暗河洛，二陕震鼓鼙。故人佐戎轩，逸翮凌云霓。",
                "行军在函谷，两度闻莺啼。相看红旗下，饮酒白日低。",
                "闻君欲朝天，驷马临道嘶。仰望浮与沉，忽如云与泥。",
                "夜眠驿楼月，晓发关城鸡。惆怅西郊暮，乡书对君题。"
            ]
        },
        {
            "title": "武威送刘单判官赴安西行营，便呈高开府",
            "content": [
                "热海亘铁门，火山赫金方。白草磨天涯，湖沙莽茫茫。",
                "夫子佐戎幕，其锋利如霜。中岁学兵符，不能守文章。",
                "功业须及时，立身有行藏。男儿感忠义，万里忘越乡。",
                "孟夏边候迟，胡国草木长。马疾过飞鸟，天穷超夕阳。",
                "都护新出师，五月发军装。甲兵二百万，错落黄金光。",
                "扬旗拂昆仑，伐鼓震蒲昌。太白引官军，天威临大荒。",
                "西望云似蛇，戎夷知丧亡。浑驱大宛马，系取楼兰王。",
                "曾到交河城，风土断人肠。寒驿远如点，边烽互相望。",
                "赤亭多飘风，鼓怒不可当。有时无人行，沙石乱飘扬。",
                "夜静天萧条，鬼哭夹道傍。地上多髑髅，皆是古战场。",
                "置酒高馆夕，边城月苍苍。军中宰肥牛，堂上罗羽觞。",
                "红泪金烛盘，娇歌艳新妆。望君仰青冥，短翮难可翔。",
                "苍然西郊道，握手何慨慷。"
            ]
        },
        {
            "title": "送许子擢第归江宁拜亲，因寄王大昌龄",
            "content": [
                "建业控京口，金陵款沧溟。君家临秦淮，傍对石头城。",
                "十年自勤学，一鼓游上京。青春登甲科，动地闻香名。",
                "解榻皆五侯，结交尽群英。六月槐花飞，忽思莼菜羹。",
                "跨马出国门，丹阳返柴荆。楚云引归帆，淮水浮客程。",
                "到家拜亲时，入门有光荣。乡人尽来贺，置酒相邀迎。",
                "闲眺兆顾楼，醉眠湖上亭。月从海门出，照见茅山青。",
                "昔为帝王州，今幸天地平。五朝变人世，千载空江声。",
                "玄元告灵符，丹洞获其铭。皇帝受玉册，群臣罗天庭。",
                "喜气薄太阳，祥光彻窅冥。奔走朝万国，崩腾集百灵。",
                "王兄尚谪宦，屡见秋云生。孤城带后湖，心与湖水清。",
                "一县无诤辞，有时开道经。黄鹤垂两翅，徘徊但悲鸣。",
                "相思不可见，空望牛女星。"
            ]
        },
        {
            "title": "宿蒲关东店，忆杜陵别业",
            "content": [
                "关门锁归客，一夜梦还家。月落河上晓，遥闻秦树鸦。",
                "长安二月归正好，杜陵树边纯是花。"
            ]
        },
        {
            "title": "敬酬杜华淇上见赠，兼呈熊曜",
            "content": [
                "杜侯实才子，盛名不可及。只曾效一官，今已年四十。",
                "是君同时者，已有尚书郎。怜君独未遇，淹泊在他乡。",
                "我从京师来，到此喜相见。共论穷途事，不觉泪满面。",
                "忆昨癸未岁，吾兄自江东。得君江湖诗，骨气凌谢公。",
                "熊生尉淇上，开馆常待客。喜我二人来，欢笑朝复夕。",
                "县楼压春岸，戴胜鸣花枝。吾徒在舟中，纵酒兼弹棋。",
                "三月犹未还，寒愁满春草。赖蒙瑶华赠，讽咏慰怀抱。"
            ]
        },
        {
            "title": "终南云际精舍寻法澄上人不遇,归高冠东潭石 ",
            "content": [
                ""
            ]
        },
        {
            "title": "冀州客舍酒酣,贻王绮寄题南楼（时王子欲应 ",
            "content": [
                ""
            ]
        },
        {
            "title": "春遇南使，贻赵知音",
            "content": [
                "端居春心醉，襟背思树萱。",
                "美人在南州，为尔歌北门。",
                "北风吹烟物，戴胜鸣中园。",
                "枯杨长新条，芳草滋旧根。",
                "网丝结宝琴，尘埃被空樽。",
                "适遇江海信，聊与南客论。"
            ]
        },
        {
            "title": "巩北秋兴，寄崔明允",
            "content": [
                "白露披梧桐，玄蝉昼夜号。秋风万里动，日暮黄云高。",
                "君子佐休明，小人事蓬蒿。所适在鱼鸟，焉能徇锥刀。",
                "孤舟向广武，一鸟归成皋。胜概日相与，思君心郁陶。"
            ]
        },
        {
            "title": "上嘉州青衣山中峰，题惠净上人幽居，寄兵部",
            "content": [
                "青衣谁开凿，独在水中央。浮舟一跻攀，侧径缘穹苍。",
                "绝顶诣老僧，豁然登上方。诸岭一何小，三江奔茫茫。",
                "兰若向西开，峨眉正相当。猿鸟乐钟磬，松萝泛天香。",
                "江云入袈裟，山月吐绳床。早知清净理，久乃机心忘。",
                "尚以名宦拘，聿来夷獠乡。吾友不可见，郁为尚书郎。",
                "早岁爱丹经，留心向青囊。渺渺云智远，幽幽海怀长。",
                "胜赏欲与俱，引领遥相望。为政愧无术，分忧幸时康。",
                "君子满天朝，老夫忆沧浪。况值庐山远，抽簪归法王。"
            ]
        },
        {
            "title": "太白东溪张老舍即事，寄舍弟侄等",
            "content": [
                "渭上秋雨过，北风何骚骚。天晴诸山出，太白峰最高。",
                "主人东溪老，两耳生长毫。远近知百岁，子孙皆二毛。",
                "中庭井阑上，一架猕猴桃。石泉饭香粳，酒瓮开新槽。",
                "爱兹田中趣，始悟世上劳。我行有胜事，书此寄尔曹。"
            ]
        },
        {
            "title": "西蜀旅舍春叹，寄朝中故人呈狄评事",
            "content": [
                "春与人相乖，柳青头转白。生平未得意，览镜私自惜。",
                "四海犹未安，一身无所适。自从兵戈动，遂觉天地窄。",
                "功业悲后时，光阴叹虚掷。却为文章累，幸有开济策。",
                "何负当途人，无心矜窘厄。回瞻后来者，皆欲肆轥轹。",
                "起草思南宫，寄言忆西掖。时危任舒卷，身退知损益。",
                "穷巷草转深，闲门日将夕。桥西暮雨黑，篱外春江碧。",
                "昨者初识君，相看俱是客。声华同道术，世业通往昔。",
                "早须归天阶，不得安孔席。吾先税归鞅，旧国如咫尺。"
            ]
        },
        {
            "title": "潼关镇国军句覆使院早春，寄王同州",
            "content": [
                "胡寇尚未尽，大军镇关门。旌旗遍草木，兵马如云屯。",
                "圣朝正用武，诸将皆承恩。不见征战功，但闻歌吹喧。",
                "儒生有长策，闭口不敢言。昨从关东来，思与故人论。",
                "何为廊庙器，至今居外藩。黄霸宁淹留，苍生望腾鶱。",
                "卷帘见西岳，仙掌明朝暾。昨夜闻春风，戴胜过后园。",
                "各自限官守，何由叙凉温。离忧不可忘，襟背思树萱。"
            ]
        },
        {
            "title": "冬夜宿仙游寺南凉堂，呈谦道人",
            "content": [
                "太乙连太白，两山知几重。",
                "路盘石门窄，匹马行才通。",
                "日西倒山寺，林下逢支公。",
                "昨夜山北时，星星闻此钟。",
                "秦女去已久，仙台在中峰。",
                "箫声不可闻，此地留遗踪。",
                "石潭积黛色，每岁投金龙。",
                "乱流争迅湍，喷薄如雷风。",
                "夜来闻清磬，月出苍山空。",
                "空山满清光，水树相玲珑。",
                "回廊映密竹，秋殿隐深松。",
                "灯影落前谿，夜宿水声中。",
                "爱兹林峦好，结宇向谿东。",
                "相识唯山僧，邻家一钓翁。",
                "林晚栗初拆，枝寒梨已红。",
                "物幽兴易惬，事胜趣弥浓。",
                "愿谢区中缘，永依金入宫。",
                "寄报乘辇客，簪裾尔何容。"
            ]
        },
        {
            "title": "陪狄员外早秋登府西楼，因呈院中诸公",
            "content": [
                "常爱张仪楼，西山正相当。千峰带积雪，百里临城墙。",
                "烟氛扫晴空，草树映朝光。车马隘百井，里閈盘二江。",
                "亚相自登坛，时危安此方。威声振蛮貊，惠化钟华阳。",
                "旌节罗广庭，戈鋋凛秋霜。阶下貔虎士，幕中鹓鹭行。",
                "今我忽登临，顾恩不望乡。知已犹未报，鬓毛飒已苍。",
                "时命难自知，功业岂暂忘。蝉鸣秋城夕，鸟去江天长。",
                "兵马休战争，风尘尚苍茫。谁当共携手，赖有冬官郎。"
            ]
        },
        {
            "title": "初过陇山途中，呈宇文判官",
            "content": [
                "一驿过一驿，驿骑如星流。",
                "平明发咸阳，暮及陇山头。",
                "陇水不可听，呜咽令人愁。",
                "沙尘扑马汗，雾露凝貂裘。",
                "西来谁家子，自道新封侯。",
                "前月发安西，路上无停留。",
                "都护犹未到，来时在西州。",
                "十日过沙碛，终朝风不休。",
                "马走碎石中，四蹄皆血流。",
                "万里奉王事，一身无所求。",
                "也知塞垣苦，岂为妻子谋。",
                "山口月欲出，先照关城楼。",
                "溪流与松风，静夜相飕飗。",
                "别家赖归梦，山塞多离忧。",
                "与子且携手，不愁前路修。"
            ]
        },
        {
            "title": "入剑门作，寄杜、杨二郎中，时二公并为杜元",
            "content": [
                "不知造化初，此山谁开坼。双崖倚天立，万仞从地劈。",
                "云飞不到顶，鸟去难过壁。速驾畏岩倾，单行愁路窄。",
                "平明地仍黑，停午日暂赤。凛凛三伏寒，巉巉五丁迹。",
                "与时忽开闭，作固或顺逆。磅礴跨岷峨，巍蟠限蛮貊。",
                "星当觜参分，地处西南僻。陡觉烟景殊，杳将华夏隔。",
                "刘氏昔颠覆，公孙曾败绩。始知德不修，恃此险何益。",
                "相公总师旅，远近罢金革。杜母来何迟，蜀人应更惜。",
                "暂回丹青虑，少用开济策。二友华省郎，俱为幕中客。",
                "良筹佐戎律，精理皆硕画。高文出诗骚，奥学穷讨赜。",
                "圣朝无外户，寰宇被德泽。四海今一家，徒然剑门石。"
            ]
        },
        {
            "title": "登北庭北楼，呈幕中诸公",
            "content": [
                "尝读西域传，汉家得轮台。",
                "古塞千年空，阴山独崔嵬。",
                "二庭近西海，六月秋风来。",
                "日暮上北楼，杀气凝不开。",
                "大荒无鸟飞，但见白龙塠。",
                "旧国眇天末，归心日悠哉。",
                "上将新破胡，西郊绝烟埃。",
                "边城寂无事，抚剑空徘徊。",
                "幸得趋幕中，托身厕群才。",
                "早知安边计，未尽平生怀。"
            ]
        },
        {
            "title": "初至西虢官舍南池，呈左右省及南宫诸故人",
            "content": [
                "黜官自西掖，待罪临下阳。",
                "空积犬马恋，岂思鹓鹭行。",
                "素多江湖意，偶佐山水乡。",
                "满院池月静，卷帘溪雨凉。",
                "轩窗竹翠湿，案牍荷花香。",
                "白鸟上衣桁，青苔生笔床。",
                "数公不可见，一别尽相忘。",
                "敢恨青琐客，无情华省郎。",
                "早年迷进退，晚节悟行藏。",
                "他日能相访，嵩南旧草堂。"
            ]
        },
        {
            "title": "南池夜宿，思王屋青萝旧斋",
            "content": [
                "池上卧烦暑，不栉复不巾。有时清风来，自谓羲皇人。",
                "天晴云归尽，雨洗月色新。公事常不闲，道书日生尘。",
                "早年家王屋，五别青萝春。安得还旧山，东谿垂钓纶。"
            ]
        },
        {
            "title": "梁州对雨，怀麹二秀才，便呈麹大判官，时疾",
            "content": [
                "江上云气黑，山旱山昨夜雷。水恶平明飞，雨从嶓冢来。",
                "濛濛随风过，萧飒鸣庭槐。隔帘湿衣巾，当暑凉幽斋。",
                "麹生住相近，言语阻且乖。卧疾不见人，午时门始开。",
                "终日看本草，药苗满前阶。兄弟早有名，甲科皆秀才。",
                "二人事慈母，不弱古老莱。昨叹携手迟，未尽平生怀。",
                "爱君有佳句，一日吟几回。"
            ]
        },
        {
            "title": "自潘陵尖还少室居止，秋夕凭眺",
            "content": [
                "草堂近少室，夜静闻风松。月出潘陵尖，照见十六峰。",
                "九月山叶赤，谿云淡秋容。火点伊阳村，烟深嵩角钟。",
                "尚子不可见，蒋生难再逢。胜惬只自知，佳趣为谁浓。",
                "昨诣山僧期，上到天坛东。向下望雷雨，云间见回龙。",
                "夕与人群疏，转爱丘壑中。心澹水木会，兴幽鱼鸟通。",
                "稀微了自释，出处乃不同。况本无宦情，誓将依道风。"
            ]
        },
        {
            "title": "观楚国寺璋上人写一切经院，南有曲池深竹",
            "content": [
                "璋公不出院，群木闭深居。誓写一切经，欲向万卷馀。",
                "挥毫散林鹊，研墨惊池鱼。音翻四句偈，字译五天书。",
                "鸣钟竹阴晚，汲水桐花初。雨气润衣钵，香烟泛庭除。",
                "此地日清净，诸天应未如。不知将锡杖，早晚蹑空虚。"
            ]
        },
        {
            "title": "与高适薛据登慈恩寺浮图",
            "content": [
                "塔势如涌出，孤高耸天宫。",
                "登临出世界，磴道盘虚空。",
                "突兀压神州，峥嵘如鬼工。",
                "四角碍白日，七层摩苍穹。",
                "下窥指高鸟，俯听闻惊风。",
                "连山若波涛，奔凑似朝东。",
                "青槐夹驰道，宫馆何玲珑。",
                "秋色从西来，苍然满关中。",
                "五陵北原上，万古青濛濛。",
                "净理了可悟，胜因夙所宗。",
                "誓将挂冠去，觉道资无穷。"
            ]
        },
        {
            "title": "酬崔十三侍御登玉垒山思故园见寄",
            "content": [
                "玉垒天晴望，诸峰尽觉低。",
                "故园江树北，斜日岭云西。",
                "旷野看人小，长空共鸟齐。",
                "高山徒仰止，不得日攀跻。"
            ]
        },
        {
            "title": "句",
            "content": [
                "初程莫早发，且宿灞桥头。",
                "第二百零二卷"
            ]
        },
        {
            "title": "冬夕",
            "content": [
                "浩汗霜风刮天地，温泉火井无生意。",
                "泽国龙蛇冻不伸，南山瘦柏消残翠。"
            ]
        },
        {
            "title": "秋夜闻笛",
            "content": [
                "天门街西闻捣帛，一夜愁杀湘南客。",
                "长安城中百万家，不知何人吹夜笛。"
            ]
        },
        {
            "title": "醉戏窦子美人",
            "content": [
                "朱唇一点桃花殷，宿妆娇羞偏髻鬟。",
                "细看只似阳台女，醉著莫许归巫山。"
            ]
        },
        {
            "title": "胡歌",
            "content": [
                "黑姓蕃王貂鼠裘，葡萄宫锦醉缠头。",
                "关西老将能苦战，七十行兵仍未休。"
            ]
        },
        {
            "title": "戏问花门酒家翁",
            "content": [
                "老人七十仍沽酒，千壶百瓮花门口。",
                "道傍榆荚仍似钱，摘来沽酒君肯否。"
            ]
        },
        {
            "title": "赴北庭度陇思家",
            "content": [
                "西向轮台万里馀，也知乡信日应疏。",
                "陇山鹦鹉能言语，为报家人数寄书。"
            ]
        },
        {
            "title": "碛中作",
            "content": [
                "走马西来欲到天，辞家见月两回圆。",
                "今夜不知何处宿，平沙万里绝人烟。"
            ]
        },
        {
            "title": "过碛",
            "content": [
                "黄沙碛里客行迷，四望云天直下低。",
                "为言地尽天还尽，行到安西更向西。"
            ]
        },
        {
            "title": "山房春事二首",
            "content": [
                "风恬日暖荡春光，戏蝶游蜂乱入房。",
                "数枝门柳低衣桁，一片山花落笔床。",
                "梁园日暮乱飞鸦，极目萧条三两家。",
                "庭树不知人死尽，春来还发旧时花。"
            ]
        },
        {
            "title": "草堂村寻罗生不遇",
            "content": [
                "数株谿柳色依依，深巷斜阳暮鸟飞。",
                "门前雪满无人迹，应是先生出未归。"
            ]
        },
        {
            "title": "赵将军歌",
            "content": [
                "九月天山风似刀，城南猎马缩寒毛。",
                "将军纵博场场胜，赌得单于貂鼠袍。"
            ]
        },
        {
            "title": "题观楼",
            "content": [
                "荒楼荒井闭空山，关令乘云去不还。",
                "羽盖霓旌何处在，空留药臼向人间。"
            ]
        },
        {
            "title": "酒泉太守席上醉后作",
            "content": [
                "酒泉太守能剑舞，高堂置酒夜击鼓。",
                "胡笳一曲断人肠，座上相看泪如雨。"
            ]
        },
        {
            "title": "骊姬墓下作（夷吾、重耳墓，隔河相去十三里",
            "content": [
                "骊姬北原上，闭骨已千秋。",
                "浍水日东注，恶名终不流。",
                "献公恣耽惑，视子如仇雠。",
                "此事成蔓草，我来逢古丘。",
                "蛾眉山月苦，蝉鬓野云愁。",
                "欲吊二公子，横汾无轻舟。"
            ]
        },
        {
            "title": "送崔子还京",
            "content": [
                "匹马西从天外归，扬鞭只共鸟争飞。",
                "送君九月交河北，雪里题诗泪满衣。"
            ]
        },
        {
            "title": "崔仓曹席上送殷寅充石相判官赴淮南",
            "content": [
                "清淮无底绿江深，宿处津亭枫树林。",
                "驷马欲辞丞相府，一樽须尽故人心。"
            ]
        },
        {
            "title": "奉送贾侍御使江外",
            "content": [
                "新骑骢马复承恩，使出金陵过海门。",
                "荆南渭北难相见，莫惜衫襟著酒痕。"
            ]
        },
        {
            "title": "虢州西山亭子送范端公（得浓字）",
            "content": [
                "百尺红亭对万峰，平明相送到斋钟。",
                "骢马劝君皆卸却，使君家酝旧来浓。"
            ]
        },
        {
            "title": "原头送范侍御（得山字）",
            "content": [
                "百尺原头酒色殷，路傍骢马汗斑斑。",
                "别君只有相思梦，遮莫千山与万山。"
            ]
        },
        {
            "title": "五月四日送王少府归华阴（得留字）",
            "content": [
                "仙掌分明引马头，西看一点是关楼。",
                "五月也须应到舍，知君不肯更淹留。"
            ]
        },
        {
            "title": "虢州后亭送李判官使赴晋绛（得秋字）",
            "content": [
                "西原驿路挂城头，客散红亭雨未收。",
                "君去试看汾水上，白云犹似汉时秋。"
            ]
        },
        {
            "title": "南楼送卫凭（得归字）",
            "content": [
                "近县多过客，似君诚亦稀。南楼取凉好，便送故人归。",
                "鸟向望中灭，雨侵晴处飞。应须乘月去，且为解征衣。"
            ]
        },
        {
            "title": "武威送刘判官赴碛西行军",
            "content": [
                "火山五月行人少，看君马去疾如鸟。",
                "都护行营太白西，角声一动胡天晓。"
            ]
        },
        {
            "title": "玉关寄长安李主簿",
            "content": [
                "东去长安万里馀，故人何惜一行书。",
                "玉关西望堪肠断，况复明朝是岁除。"
            ]
        },
        {
            "title": "题苜蓿峰寄家人",
            "content": [
                "苜蓿峰边逢立春，胡芦河上泪沾巾。",
                "闺中只是空相忆，不见沙场愁杀人。"
            ]
        },
        {
            "title": "过燕支寄杜位",
            "content": [
                "燕支山西酒泉道，北风吹沙卷白草。",
                "长安遥在日光边，忆君不见令人老。"
            ]
        },
        {
            "title": "春光戏题赠李侯",
            "content": [
                "燕雀始欲衔花来，君家种桃花未开。",
                "长安二月眼看尽，寄报春风早为催。"
            ]
        },
        {
            "title": "失题",
            "content": [
                "帝乡北近日，泸口南连蛮。何当遇长房，缩地到京关。"
            ]
        },
        {
            "title": "题平阳郡汾桥边柳树（参曾居此郡八九年）",
            "content": [
                "此地曾居住，今来宛似归。可怜汾上柳，相见也依依。"
            ]
        },
        {
            "title": "叹白发",
            "content": [
                "白发生偏速，交人不奈何。今朝两鬓上，更较数茎多。"
            ]
        },
        {
            "title": "送李明府赴睦",
            "content": [
                "手把铜章望海云，夫人江上泣罗裙。",
                "严滩一点舟中月，万里烟波也梦君。"
            ]
        },
        {
            "title": "戏题关门",
            "content": [
                "来亦一布衣，去亦一布衣。羞见关城吏，还从旧路归。"
            ]
        },
        {
            "title": "秋思",
            "content": [
                "那知芳岁晚，坐见寒叶堕。吾不如腐草，翻飞作萤火。"
            ]
        },
        {
            "title": "经陇头分水",
            "content": [
                "陇水何年有，潺潺逼路傍。东西流不歇，曾断几人肠。"
            ]
        },
        {
            "title": "西过",
            "content": [
                "渭水东流去，何时到雍州。凭添两行泪，寄向故园流。"
            ]
        },
        {
            "title": "日没贺延碛作",
            "content": [
                "沙上见日出，沙上见日没。悔向万里来，功名是何物。"
            ]
        },
        {
            "title": "题三会寺苍颉造字台",
            "content": [
                "野寺荒台晚，寒天古木悲。空阶有鸟迹，犹似造书时。"
            ]
        },
        {
            "title": "题梁锽城中高居",
            "content": [
                "高住最高处，千家恒眼前。题诗饮酒后，只对诸峰眠。"
            ]
        },
        {
            "title": "题云际南峰眼上人读经堂（眼公不下此堂十五",
            "content": [
                "结宇题三藏，焚香老一峰。云间独坐卧，只是对山松。"
            ]
        },
        {
            "title": "题井陉双谿李道士所居",
            "content": [
                "五粒松花酒，双谿道士家。唯求缩却地，乡路莫教赊。"
            ]
        },
        {
            "title": "醉里送裴子赴镇西",
            "content": [
                "醉后未能别，待醒方送君。看君走马去，直上天山云。"
            ]
        },
        {
            "title": "寄韩樽",
            "content": [
                "夫子素多疾，别来未得书。北庭苦寒地，体内今何如。"
            ]
        },
        {
            "title": "忆长安曲二章寄庞□",
            "content": [
                "东望望长安，正值日初出。长安不可见，喜见长安日。",
                "长安何处在，只在马蹄下。明日归长安，为君急走马。"
            ]
        },
        {
            "title": "尚书念旧，垂",
            "content": [
                "富贵情还在，相逢岂间然。绨袍更有赠，犹荷故人怜。"
            ]
        },
        {
            "title": "灭胡曲",
            "content": [
                "都护新灭胡，士马气亦粗。萧条虏尘净，突兀天山孤。"
            ]
        },
        {
            "title": "早秋与诸子登虢州西亭观眺",
            "content": [
                "亭高出鸟外，客到与云齐。树点千家小，天围万岭低。",
                "残虹挂陕北，急雨过关西。酒榼缘青壁，瓜田傍绿谿。",
                "微官何足道，爱客且相携。唯有乡园处，依依望不迷。"
            ]
        },
        {
            "title": "送严黄门拜御史大夫再镇蜀川兼觐省",
            "content": [
                "授钺辞金殿，承恩恋玉墀。登坛汉主用，讲德蜀人思。",
                "副相韩安国，黄门向子期。刀州重入梦，剑阁再题词。",
                "春草连青绶，晴花间赤旗。山莺朝送酒，江月夜供诗。",
                "许国分忧日，荣亲色养时。苍生望已久，来去不应迟。"
            ]
        },
        {
            "title": "送史司",
            "content": [
                "峥嵘丞相府，清切凤凰池。羡尔瑶台鹤，高栖琼树枝。",
                "归飞晴日好，吟弄惠风吹。正有乘轩乐，初当学舞时。",
                "珍禽在罗网，微命若游丝。愿托周南羽，相衔溪水湄。"
            ]
        },
        {
            "title": "送陶铣弃举荆南觐省",
            "content": [
                "明时不爱璧，浪迹东南游。何必世人识，知君轻五侯。",
                "采兰度汉水，问绢过荆州。异国有归兴，去乡无客愁。",
                "天寒楚塞雨，月净襄阳秋。坐见吾道远，令人看白头。"
            ]
        },
        {
            "title": "佐郡思旧游",
            "content": [
                "幸得趋紫殿，却忆侍丹墀。史笔众推直，谏书人莫窥。",
                "平生恒自负，垂老此安卑。同类皆先达，非才独后时。",
                "庭槐宿鸟乱，阶草夜虫悲。白发今无数，青云未有期。"
            ]
        },
        {
            "title": "送薛播擢第归河东",
            "content": [
                "归去新战胜，盛名人共闻。乡连渭川树，家近条山云。",
                "夫子能好学，圣朝全用文。弟兄负世誉，词赋超人群。",
                "雨气醒别酒，城阴低暮曛。遥知出关后，更有一终军。"
            ]
        },
        {
            "title": "送郭仆射节制剑南",
            "content": [
                "铁马擐红缨，幡旗出禁城。明王亲授钺，丞相欲专征。",
                "玉馔天厨送，金杯御酒倾。剑门乘嶮过，阁道踏空行。",
                "山鸟惊吹笛，江猿看洗兵。晓云随去阵，夜月逐行营。",
                "南仲今时往，西戎计日平。将心感知己，万里寄悬旌。"
            ]
        },
        {
            "title": "送薛弁归河东",
            "content": [
                "薛侯故乡处，五老峰西头。归路秦树灭，到乡河水流。",
                "看君马首去，满耳蝉声愁。献赋今未售，读书凡几秋。",
                "应过伯夷庙，为上关城楼。楼上能相忆，西南指雍州。"
            ]
        },
        {
            "title": "饯王岑判官赴襄阳道",
            "content": [
                "故人汉阳使，走马向南荆。不厌楚山路，只怜襄水清。",
                "津头习氏宅，江上夫人城。夜入橘花宿，朝穿桐叶行。",
                "害群应自慑，持法固须平。暂得青门醉，斜光速去程。"
            ]
        },
        {
            "title": "六月三十日水亭送华阴王少府还县（得潭字）",
            "content": [
                "亭晚人将别，池凉酒未酣。关门劳夕梦，仙掌引归骖。",
                "荷叶藏鱼艇，藤花罥客簪。残云收夏暑，新雨带秋岚。",
                "失路情无适，离怀思不堪。赖兹庭户里，别有小江潭。"
            ]
        },
        {
            "title": "送严维下第还江东",
            "content": [
                "勿叹今不第，似君殊未迟。且归沧洲去，相送青门时。",
                "望鸟指乡远，问人愁路疑。敝裘沾暮雪，归棹带流澌。",
                "严子滩复在，谢公文可追。江皋如有信，莫不寄新诗。"
            ]
        },
        {
            "title": "奉送李宾客荆南迎亲",
            "content": [
                "迎亲辞旧苑，恩诏下储闱。昨见双鱼去，今看驷马归。",
                "驿帆湘水阔，客舍楚山稀。手把黄香扇，身披莱子衣。",
                "鹊随金印喜，乌傍板舆飞。胜作东征赋，还家满路辉。"
            ]
        },
        {
            "title": "和刑部成员外秋夜寓直寄台省知己",
            "content": [
                "列宿光三署，仙郎直五宵。时衣天子赐，厨膳大官调。",
                "长乐钟应近，明光漏不遥。黄门持被覆，侍女捧香烧。",
                "笔为题诗点，灯缘起草挑。竹喧交砌叶，柳亸拂窗条。",
                "粉署荣新命，霜台忆旧僚。名香播兰蕙，重价蕴琼瑶。",
                "击水翻沧海，抟风透赤霄。微才喜同舍，何幸忽闻韶。"
            ]
        },
        {
            "title": "酬畅当嵩山寻麻道士见寄（一作卢纶诗）",
            "content": [
                "闻逐樵夫闲看棋，忽逢人世是秦时。",
                "开云种玉嫌山浅，渡海传书怪鹤迟。",
                "阴洞石幢微有字，古坛松树半无枝。",
                "烦君远示青囊录，愿得相从一问师。"
            ]
        },
        {
            "title": "首",
            "content": [
                "回风度雨渭城西，细草新花踏作泥。秦女峰头雪未尽，",
                "胡公陂上日初低。愁窥白发羞微禄，悔别青山忆旧谿。",
                "闻道辋川多胜事，玉壶春酒正堪携。"
            ]
        },
        {
            "title": "西掖省即事",
            "content": [
                "西掖重云开曙晖，北山疏雨点朝衣。千门柳色连青琐，",
                "三殿花香入紫微。平明端笏陪鹓列，薄暮垂鞭信马归。",
                "官拙自悲头白尽，不如岩下偃荆扉。"
            ]
        },
        {
            "title": "九日使君席奉饯卫中丞赴长水",
            "content": [
                "节使横行西出师，鸣弓擐甲羽林儿。台上霜风凌草木，",
                "军中杀气傍旌旗。预知汉将宣威日，正是胡尘欲灭时。",
                "为报使君多泛菊，更将弦管醉东篱。"
            ]
        },
        {
            "title": "暮春虢州东亭送李司马归扶风别庐",
            "content": [
                "柳亸莺娇花复殷，红亭绿酒送君还。到来函谷愁中月，",
                "归去磻谿梦里山。帘前春色应须惜，世上浮名好是闲。",
                "西望乡关肠欲断，对君衫袖泪痕斑。"
            ]
        },
        {
            "title": "使君席夜送严河南赴长水（得时字）",
            "content": [
                "娇歌急管杂青丝，银烛金杯映翠眉。使君地主能相送，",
                "河尹天明坐莫辞。春城月出人皆醉，野戍花深马去迟。",
                "寄声报尔山翁道，今日河南胜昔时。"
            ]
        },
        {
            "title": "秋夕读书幽兴",
            "content": [
                "年纪蹉跎四十强，自怜头白始为郎。雨滋苔藓侵阶绿，",
                "秋飒梧桐覆井黄。惊蝉也解求高树，旅雁还应厌后行。",
                "览卷试穿邻舍壁，明灯何惜借馀光。"
            ]
        },
        {
            "title": "和祠部王员外雪后早朝即事",
            "content": [
                "长安雪后似春归，积素凝华连曙晖。色借玉珂迷晓骑，",
                "光添银烛晃朝衣。西山落月临天仗，北阙晴云捧禁闱。",
                "闻道仙郎歌白雪，由来此曲和人稀。"
            ]
        },
        {
            "title": "南溪别业",
            "content": [
                "结宇依青嶂，开轩对翠畴。树交花雨色，溪合水重流。",
                "竹径春来扫，兰樽夜不收。逍遥自得意，鼓腹醉中游。"
            ]
        },
        {
            "title": "赴嘉州过城固县",
            "content": [
                "满寺枇杷冬著花，老僧相见具袈裟。汉王城北雪初霁，",
                "韩信台西日欲斜。门外不须催五马，林中且听演三车。",
                "岂料巴川多胜事，为君书此报京华。"
            ]
        },
        {
            "title": "西河郡太原守张夫人挽歌",
            "content": [
                "鹊印庆仍传，鱼轩宠莫先。从夫元凯贵，训子孟轲贤。",
                "龙是双归日，鸾非独舞年。哀容今共尽，凄怆杜陵田。"
            ]
        },
        {
            "title": "韩员外夫人清河县君崔氏挽歌二首",
            "content": [
                "令德当时重，高门举世推。从夫荣已绝，封邑宠难追。",
                "陌上人皆惜，花间鸟亦悲。仙郎看陇月，犹忆画眉时。",
                "遽闻伤别剑，忽复叹藏舟。灯冷泉中夜，衣寒地下秋。",
                "青松吊客泪，丹旐路人愁。徒有清河在，空悲逝水流。"
            ]
        },
        {
            "title": "故河南尹岐国公赠工部尚书苏公挽歌二首",
            "content": [
                "河尹恩荣旧，尚书宠赠新。一门传画戟，几世驾朱轮。",
                "夜色何时晓，泉台不复春。唯馀朝服在，金印已生尘。",
                "白日扃泉户，青春掩夜台。旧堂阶草长，空院砌花开。",
                "山晚铭旌去，郊寒骑吹回。三川难可见，应惜庾公才。"
            ]
        },
        {
            "title": "河西太守杜公挽歌四首",
            "content": [
                "蒙叟悲藏壑，殷宗惜济川。长安非旧日，京兆是新阡。",
                "黄霸官犹屈，苍生望已愆。唯馀卿月在，留向杜陵悬。",
                "鼓角城中出，坟茔郭外新。雨随思太守，云从送夫人。",
                "蒿里埋双剑，松门闭万春。回瞻北堂上，金印已生尘。",
                "忆昨明光殿，新承天子恩。剖符移北地，授钺领西门。",
                "塞草迎军幕，边云拂使轩。至今闻陇外，戎虏尚亡魂。",
                "漫漫澄波阔，沉沉大厦深。秉心常匪席，行义每挥金。",
                "汲引窥兰室，招携入翰林。多君有令子，犹注世人心。"
            ]
        },
        {
            "title": "故仆射裴公挽歌三首",
            "content": [
                "盛德资邦杰，嘉谟作世程。门瞻驷马贵，时仰八龙名。",
                "罢市秦人送，还乡绛老迎。莫埋丞相印，留著付玄成。",
                "五府瞻高位，三台丧大贤。礼容还故绛，宠赠冠新田。",
                "气歇汾阴鼎，魂飞京兆阡。先时剑已没，陇树久苍然。",
                "富贵徒言久，乡闾殁后归。锦衣都未著，丹旐忽先飞。",
                "哀挽辞秦塞，悲笳出帝畿。遥知九原上，渐觉吊人稀。"
            ]
        },
        {
            "title": "苗侍中挽歌二首",
            "content": [
                "摄政朝章重，持衡国相尊。笔端通造化，掌内运乾坤。",
                "青史遗芳满，黄枢故事存。空悲渭桥路，谁对汉皇言。",
                "天子悲元老，都人惜上公。优贤几杖在，会葬市朝空。",
                "丹旐飞斜日，清笳怨暮风。平生门下客，继美庙堂中。"
            ]
        },
        {
            "title": "成王挽歌",
            "content": [
                "幽山悲旧桂，长坂怆馀兰。",
                "地底孤灯冷，泉中一镜寒。",
                "铭旌门客送，骑吹路人看。",
                "漫作琉璃碗，淮王误合丹。"
            ]
        },
        {
            "title": "临洮龙兴寺玄",
            "content": [
                "移根自远方，种得在僧房。六月花新吐，三春叶已长。",
                "抽茎高锡杖，引影到绳床。只为能除疾，倾心向药王。"
            ]
        },
        {
            "title": "咏郡斋壁画片云（得归字）",
            "content": [
                "云片何人画，尘侵粉色微。未曾行雨去，不见逐风归。",
                "只怪偏凝壁，回看欲惹衣。丹青忽借便，移向帝乡飞。"
            ]
        },
        {
            "title": "使院中新栽柏",
            "content": [
                "爱尔青青色，移根此地来。不曾台上种，留向碛中栽。",
                "脆叶欺门柳，狂花笑院梅。不须愁岁晚，霜露岂能摧。"
            ]
        },
        {
            "title": "初至犍为作",
            "content": [
                "山色轩槛内，滩声枕席间。",
                "草生公府静，花落讼庭闲。",
                "云雨连三峡，风尘接百蛮。",
                "到来能几日，不觉鬓毛斑。"
            ]
        },
        {
            "title": "巴南舟中夜市",
            "content": [
                "渡口欲黄昏，归人争流喧。",
                "近钟清野寺，远火点江村。",
                "见雁思乡信，闻猿积泪痕。",
                "孤舟万里外，秋月不堪论。"
            ]
        },
        {
            "title": "巴",
            "content": [
                "泸水南州远，巴山北客稀。",
                "岭云撩乱起，谿鹭等闲飞。",
                "镜里愁衰鬓，舟中换旅衣。",
                "梦魂知忆处，无夜不先归。"
            ]
        },
        {
            "title": "杨固店",
            "content": [
                "客舍梨叶赤，邻家闻捣衣。夜来尝有梦，坠泪缘思归。",
                "洛水行欲尽，缑山看渐微。长安只千里，何事信音稀。"
            ]
        },
        {
            "title": "还东山洛上作",
            "content": [
                "春流急不浅，归枻去何迟。愁客叶舟里，夕阳花水时。",
                "云晴开螮蝀，棹发起鸬鹚。莫道东山远，衡门在梦思。"
            ]
        },
        {
            "title": "江上春叹",
            "content": [
                "腊月江上暖，南桥新柳枝。春风触处到，忆得故园时。",
                "终日不如意，出门何所之。从人觅颜色，自笑弱男儿。"
            ]
        },
        {
            "title": "晚发五渡",
            "content": [
                "客厌巴南地，乡邻剑北天。江村片雨外，野寺夕阳边。",
                "芋叶藏山径，芦花杂渚田。舟行未可住，乘月且须牵。"
            ]
        },
        {
            "title": "北庭作",
            "content": [
                "雁塞通盐泽，龙堆接醋沟。",
                "孤城天北畔，绝域海西头。",
                "秋雪春仍下，朝风夜不休。",
                "可知年四十，犹自未封侯。"
            ]
        },
        {
            "title": "首秋轮台",
            "content": [
                "异域阴山外，孤城雪海边。秋来唯有雁，夏尽不闻蝉。",
                "雨拂毡墙湿，风摇毳幕膻。轮台万里地，无事历三年。"
            ]
        },
        {
            "title": "宿铁关西馆",
            "content": [
                "马汗踏成泥，朝驰几万蹄。雪中行地角，火处宿天倪。",
                "塞迥心常怯，乡遥梦亦迷。那知故园月，也到铁关西。"
            ]
        },
        {
            "title": "早",
            "content": [
                "晓笛别乡泪，秋冰鸣马蹄。一身虏云外，万里胡天西。",
                "终日见征战，连年闻鼓鼙。故山在何处，昨日梦清溪。"
            ]
        },
        {
            "title": "过酒",
            "content": [
                "昨夜宿祁连，今朝过酒泉。黄沙西际海，白草北连天。",
                "愁里难消日，归期尚隔年。阳关万里梦，知处杜陵田。"
            ]
        },
        {
            "title": "河西春暮忆秦中",
            "content": [
                "渭北春已老，河西人未归。边城细草出，客馆梨花飞。",
                "别后乡梦数，昨来家信稀。凉州三月半，犹未脱寒衣。"
            ]
        },
        {
            "title": "夜过盘石，",
            "content": [
                "盈盈一水隔，寂寂二更初。波上思罗袜，鱼边忆素书。",
                "月如眉已画，云似鬓新梳。春物知人意，桃花笑索居。"
            ]
        },
        {
            "title": "题虢州西楼",
            "content": [
                "错料一生事，蹉跎今白头。纵横皆失计，妻子也堪羞。",
                "明主虽然弃，丹心亦未休。愁来无去处，只上郡西楼。"
            ]
        },
        {
            "title": "初授官题高冠草堂",
            "content": [
                "三十始一命，宦情多欲阑。",
                "自怜无旧业，不敢耻微官。",
                "涧水吞樵路，山花醉药栏。",
                "只缘五斗米，辜负一渔竿。"
            ]
        },
        {
            "title": "题金城临河驿楼",
            "content": [
                "古戍依重险，高楼见五凉。山根盘驿道，河水浸城墙。",
                "庭树巢鹦鹉，园花隐麝香。忽如江浦上，忆作捕鱼郎。"
            ]
        },
        {
            "title": "题永乐韦少府厅壁",
            "content": [
                "大河南郭外，终日气昏昏。白鸟下公府，青山当县门。",
                "故人是邑尉，过客驻征轩。不惮烟波阔，思君一笑言。"
            ]
        },
        {
            "title": "题山寺僧房",
            "content": [
                "窗影摇群木，墙阴载一峰。野炉风自爇，山碓水能舂。",
                "勤学翻知误，为官好欲慵。高僧暝不见，月出但闻钟。"
            ]
        },
        {
            "title": "题新乡王釜厅壁",
            "content": [
                "怜君守一尉，家计复清贫。禄米尝不足，俸钱供与人。",
                "城头苏门树，陌上黎阳尘。不是旧相识，声同心自亲。"
            ]
        },
        {
            "title": "汉上题韦氏庄",
            "content": [
                "结茅闻楚客，卜筑汉江边。日落数归鸟，夜深闻扣舷。",
                "水痕侵岸柳，山翠借厨烟。调笑提筐妇，春来蚕几眠。"
            ]
        },
        {
            "title": "高冠谷口招郑鄠",
            "content": [
                "谷口来相访，空斋不见君。涧花然暮雨，潭树暖春云。",
                "门径稀人迹，檐峰下鹿群。衣裳与枕席，山霭碧氛氲。"
            ]
        },
        {
            "title": "春兴思南山",
            "content": [
                "终岁不得意，春风今复来。",
                "自怜蓬鬓改，羞见梨花开。",
                "西掖诚可恋，南山思早回。",
                "园庐幸接近，相与归蒿莱。"
            ]
        },
        {
            "title": "虢州南池候严中丞不至",
            "content": [
                "池上日相待，知君殊未回。徒教柳叶长，漫使梨花开。",
                "驷马去不见，双鱼空往来。思想不解说，孤负舟中杯。"
            ]
        },
        {
            "title": "虢州卧疾",
            "content": [
                "卧疾尝晏起，朝来头未梳。见君胜服药，清话病能除。",
                "低柳共系马，小池堪钓鱼。观棋不觉暝，月出水亭初。"
            ]
        },
        {
            "title": "郡斋南池招杨辚",
            "content": [
                "郡僻人事少，云山常眼前。偶从池上醉，便向舟中眠。",
                "与子居最近，周官情又偏。闲时耐相访，正有床头钱。"
            ]
        },
        {
            "title": "春寻河阳陶处士别业",
            "content": [
                "风暖日暾暾，黄鹂飞近村。",
                "花明潘子县，柳暗陶公门。",
                "药碗摇山影，鱼竿带水痕。",
                "南桥车马客，何事苦喧喧。"
            ]
        },
        {
            "title": "携琴酒寻阎防崇济寺所居僧院（得浓字）",
            "content": [
                "相访但寻钟，门寒古殿松。弹琴醒暮酒，卷幔引诸峰。",
                "事惬林中语，人幽物外踪。吾庐幸接近，兹地兴偏慵。"
            ]
        },
        {
            "title": "武威春暮",
            "content": [
                "岸雨过城头，黄鹂上戍楼。塞花飘客泪，边柳挂乡愁。",
                "白发悲明镜，青春换敝裘。君从万里使，闻已到瓜州。"
            ]
        },
        {
            "title": "轮台即事",
            "content": [
                "轮台风物异，地是古单于。三月无青草，千家尽白榆。",
                "蕃书文字别，胡俗语音殊。愁见流沙北，天西海一隅。"
            ]
        },
        {
            "title": "暮秋会严京兆后厅竹斋",
            "content": [
                "京兆小斋宽，公庭半药阑。瓯香茶色嫩，窗冷竹声干。",
                "盛德中朝贵，清风画省寒。能将吏部镜，照取寸心看。",
                "竹影遮窗暗，花阴拂簟凉。君王新赐笔，草奏向明光。"
            ]
        },
        {
            "title": "宿岐州北郭严给事别业",
            "content": [
                "郭外山色暝，主人林馆秋。疏钟入卧内，片月到床头。",
                "遥夜惜已半，清言殊未休。君虽在青琐，心不忘沧洲。"
            ]
        },
        {
            "title": "郡斋平望江山",
            "content": [
                "水路东连楚，人烟北接巴。山光围一郡，江月照千家。",
                "庭树纯栽橘，园畦半种茶。梦魂知忆处，无夜不京华。"
            ]
        },
        {
            "title": "寻少室张",
            "content": [
                "中峰炼金客，昨日游人间。叶县凫共去，葛陂龙暂还。",
                "春云凑深水，秋雨悬空山。寂寂清溪上，空馀丹灶闲。"
            ]
        },
        {
            "title": "奉陪封大夫九日登高",
            "content": [
                "九日黄花酒，登高会昔闻。",
                "霜威逐亚相，杀气傍中军。",
                "横笛惊征雁，娇歌落塞云。",
                "边头幸无事，醉舞荷吾君。"
            ]
        },
        {
            "title": "登总持阁",
            "content": [
                "高阁逼诸天，登临近日边。",
                "晴开万井树，愁看五陵烟。",
                "槛外低秦岭，窗中小渭川。",
                "早知清净理，常愿奉金仙。"
            ]
        },
        {
            "title": "登凉州尹台寺",
            "content": [
                "胡地三月半，梨花今始开。",
                "因从老僧饭，更上夫人台。",
                "清唱云不去，弹弦风飒来。",
                "应须一倒载，还似山公回。"
            ]
        },
        {
            "title": "晦日陪侍御泛北池",
            "content": [
                "春池满复宽，晦节耐邀欢。月带虾蟆冷，霜随獬豸寒。",
                "水云低锦席，岸柳拂金盘。日暮舟中散，都人夹道看。"
            ]
        },
        {
            "title": "与鲜于庶子泛汉江",
            "content": [
                "急管更须吹，杯行莫遣迟。酒光红琥珀，江色碧琉璃。",
                "日影浮归棹，芦花罥钓丝。山公醉不醉，问取葛强知。"
            ]
        },
        {
            "title": "终南东谿中作",
            "content": [
                "谿水碧于草，潺潺花底流。沙平堪濯足，石浅不胜舟。",
                "洗药朝与暮，钓鱼春复秋。兴来从所适，还欲向沧洲。"
            ]
        },
        {
            "title": "与鄠县源少府泛渼陂（得人字）",
            "content": [
                "载酒入天色，水凉难醉人。清摇县郭动，碧洗云山新。",
                "吹笛惊白鹭，垂竿跳紫鳞。怜君公事后，陂上日娱宾。"
            ]
        },
        {
            "title": "与鄠县群官泛渼陂",
            "content": [
                "万顷浸天色，千寻穷地根。舟移城入树，岸阔水浮村。",
                "闲鹭惊箫管，潜虬傍酒樽。暝来呼小吏，列火俨归轩。"
            ]
        },
        {
            "title": "雪后与群公过慈恩寺",
            "content": [
                "乘兴忽相招，僧房暮与朝。雪融双树湿，沙闇一灯烧。",
                "竹外山低塔，藤间院隔桥。归家如欲懒，俗虑向来销。"
            ]
        },
        {
            "title": "陪使君早春东郊游眺（得春字）",
            "content": [
                "太守拥朱轮，东郊物候新。莺声随坐啸，柳色唤行春。",
                "谷口云迎马，溪边水照人。郡中叨佐理，何幸接芳尘。"
            ]
        },
        {
            "title": "晚过盘石寺礼郑和尚",
            "content": [
                "暂诣高僧话，来寻野寺孤。岸花藏水碓，溪水映风炉。",
                "顶上巢新鹊，衣中带旧珠。谈禅未得去，辍棹且踟蹰。"
            ]
        },
        {
            "title": "虢州西亭陪端公宴集",
            "content": [
                "红亭出鸟外，骏马系云端。万岭窗前睥，千家肘底看。",
                "开瓶酒色嫩，踏地叶声干。为逼霜台使，重裘也觉寒。"
            ]
        },
        {
            "title": "陪封大夫宴瀚海亭纳凉（得时字）",
            "content": [
                "细管杂青丝，千杯倒接蘺。军中乘兴出，海上纳凉时。",
                "日没鸟飞急，山高云过迟。吾从大夫后，归路拥旌旗。"
            ]
        },
        {
            "title": "奉陪封大夫",
            "content": [
                "西边虏尽平，何处更专征。",
                "幕下人无事，军中政已成。",
                "座参殊俗语，乐杂异方声。",
                "醉里东楼月，偏能照列卿。"
            ]
        },
        {
            "title": "梁州陪赵行军龙冈寺北庭泛舟宴王侍御（得长",
            "content": [
                "谁宴霜台使，行军粉署郎。唱歌江鸟没，吹笛岸花香。",
                "酒影摇新月，滩声聒夕阳。江钟闻已暮，归棹绿川长。"
            ]
        },
        {
            "title": "行军雪后月夜宴王卿家",
            "content": [
                "子夜雪华馀，卿家月影初。酒香薰枕席，炉气暖轩除。",
                "晚岁宦情薄，行军欢宴疏。相逢剩取醉，身外尽空虚。"
            ]
        },
        {
            "title": "喜华阴王少府使到南池宴集",
            "content": [
                "有客至铃下，自言身姓梅。仙人掌里使，黄帝鼎边来。",
                "竹影拂棋局，荷香随酒杯。池前堪醉卧，待月未须回。"
            ]
        },
        {
            "title": "春日醴泉杜明府承恩五品宴席上赋诗",
            "content": [
                "凫舄旧称仙，鸿私降自天。",
                "青袍移草色，朱绶夺花然。",
                "邑里雷仍震，台中星欲悬。",
                "吾兄此栖棘，因得贺初筵。"
            ]
        },
        {
            "title": "寻阳七郎中宅即事",
            "content": [
                "万事信苍苍，机心久无忘。无端来出守，不是厌为郎。",
                "雨滴芭蕉赤，霜催橘子黄。逢君开口笑，何处有他乡。"
            ]
        },
        {
            "title": "早春陪崔中丞同泛浣花谿宴",
            "content": [
                "旌节临谿口，寒郊陡觉暄。红亭移酒席，画舸逗江村。",
                "云带歌声飏，风飘舞袖翻。花间催秉烛，川上欲黄昏。"
            ]
        },
        {
            "title": "临",
            "content": [
                "白发轮台使，边功竟不成。云沙万里地，孤负一书生。",
                "池上风回舫，桥西雨过城。醉眠乡梦罢，东望羡归程。"
            ]
        },
        {
            "title": "发临洮将赴北庭留别（得飞字）",
            "content": [
                "闻说轮台路，连年见雪飞。",
                "春风曾不到，汉使亦应稀。",
                "白草通疏勒，青山过武威。",
                "勤王敢道远，私向梦中归。"
            ]
        },
        {
            "title": "送人赴安西",
            "content": [
                "上马带胡钩，翩翩度陇头。小来思报国，不是爱封侯。",
                "万里乡为梦，三边月作愁。早须清黠虏，无事莫经秋。"
            ]
        },
        {
            "title": "送杨子",
            "content": [
                "斗酒渭城边，垆头耐醉眠。梨花千树雪，杨叶万条烟。",
                "惜别添壶酒，临岐赠马鞭。看君颍上去，新月到家圆。"
            ]
        },
        {
            "title": "送赵侍御归上都",
            "content": [
                "骢马五花毛，青云归处高。霜随驱夏暑，风逐振江涛。",
                "执简皆推直，勤王岂告劳。帝城谁不恋，回望动离骚。"
            ]
        },
        {
            "title": "送裴侍御赴岁入京（得阳字）",
            "content": [
                "羡他骢马郎，元日谒明光。立处闻天语，朝回惹御香。",
                "台寒柏树绿，江暖柳条黄。惜别津亭暮，挥戈忆鲁阳。"
            ]
        },
        {
            "title": "送韦侍御先归京（得宽字）",
            "content": [
                "闻欲朝龙阙，应须拂豸冠。风霜随马去，炎暑为君寒。",
                "客泪题书落，乡愁对酒宽。先凭报亲友，后月到长安。"
            ]
        },
        {
            "title": "送柳录事赴梁州",
            "content": [
                "英掾柳家郎，离亭酒瓮香。折腰思汉北，随传过巴阳。",
                "江树连官舍，山云到卧床。知君归梦积，去去剑川长。"
            ]
        },
        {
            "title": "送崔员外入秦因访故园",
            "content": [
                "欲谒明光殿，先趋建礼门。仙郎去得意，亚相正承恩。",
                "竹里巴山道，花间汉水源。凭将两行泪，为访邵平园。"
            ]
        },
        {
            "title": "送颜评事入京",
            "content": [
                "颜子人叹屈，宦游今未迟。伫闻明主用，岂负青云姿。",
                "江柳秋吐叶，山花寒满枝。知君客愁处，月满巴川时。"
            ]
        },
        {
            "title": "送绵州李司",
            "content": [
                "久客厌江月，罢官思早归。眼看春光老，羞见梨花飞。",
                "剑北山居小，巴南音信稀。因君报兵部，愁泪日沾衣。"
            ]
        },
        {
            "title": "送李司谏归京（得长字）",
            "content": [
                "别酒为谁香，春官驳正郎。醉经秦树远，梦怯汉川长。",
                "雨过风头黑，云开日脚黄。知君解起草，早去入文昌。"
            ]
        },
        {
            "title": "送襄州任别驾",
            "content": [
                "别乘向襄州，萧条楚地秋。江声官舍里，山色郡城头。",
                "莫羡黄公盖，须乘彦伯舟。高阳诸醉客，唯见古时丘。"
            ]
        },
        {
            "title": "送人归江宁",
            "content": [
                "楚客忆乡信，向家湖水长。住愁春草绿，去喜桂枝香。",
                "海月迎归楚，江云引到乡。吾兄应借问，为报鬓毛霜。"
            ]
        },
        {
            "title": "送怀州吴别驾",
            "content": [
                "灞上柳枝黄，垆头酒正香。春流饮去马，暮雨湿行装。",
                "驿路通函谷，州城接太行。覃怀人总喜，别驾得王祥。"
            ]
        },
        {
            "title": "送梁判官归女几旧庐",
            "content": [
                "女几知君忆，春云相逐归。草堂开药裹，苔壁取荷衣。",
                "老竹移时小，新花旧处飞。可怜真傲吏，尘事到山稀。"
            ]
        },
        {
            "title": "送崔主簿赴夏阳",
            "content": [
                "常爱夏阳县，往年曾再过。县中饶白鸟，郭外是黄河。",
                "地近行程少，家贫酒债多。知君新称意，好得奈春何。"
            ]
        },
        {
            "title": "送羽林长孙将军赴歙州",
            "content": [
                "剖竹向江濆，能名计日闻。隼旗新刺史，虎剑旧将军。",
                "驿舫宿湖月，州城浸海云。青门酒楼上，欲别醉醺醺。"
            ]
        },
        {
            "title": "阌乡送上官秀才归关西别业",
            "content": [
                "风尘奈汝何，终日独波波。亲老无官养，家贫在外多。",
                "醉眼轻白发，春梦渡黄河。相去关城近，何时更肯过。"
            ]
        },
        {
            "title": "送王七录事赴虢州",
            "content": [
                "早岁即相知，嗟君最后时。青云仍未达，白发欲成丝。",
                "小店关门树，长河华岳祠。弘农人吏待，莫使马行迟。"
            ]
        },
        {
            "title": "送扬州王司马",
            "content": [
                "君家旧淮水，水上到扬州。海树青官舍，江云黑郡楼。",
                "东南随去鸟，人吏待行舟。为报吾兄道，如今已白头。"
            ]
        },
        {
            "title": "虢州送天平何丞入京市马",
            "content": [
                "关树晚苍苍，长安近夕阳。回风醒别酒，细雨湿行装。",
                "习战边尘黑，防秋塞草黄。知君市骏马，不是学燕王。"
            ]
        },
        {
            "title": "送江陵黎少府",
            "content": [
                "悔系腰间绶，翻为膝下愁。那堪汉水远，更值楚山秋。",
                "新橘香官舍，征帆拂县楼。王城不敢住，岂是爱荆州。"
            ]
        },
        {
            "title": "奉送李太保兼御史大夫充渭北节度使（即太尉",
            "content": [
                "诏出未央宫，登坛近总戎。上公周太保，副相汉司空。",
                "弓抱关西月，旗翻渭北风。弟兄皆许国，天地荷成功。"
            ]
        },
        {
            "title": "送江陵泉少",
            "content": [
                "神仙吏姓梅，人吏待君来。渭北草新出，江南花已开。",
                "城边宋玉宅，峡口楚王台。不畏无知己，荆州甚爱才。"
            ]
        },
        {
            "title": "陕州月城楼送辛判官入奏",
            "content": [
                "送客飞鸟外，城头楼最高。樽前遇风雨，窗里动波涛。",
                "谒帝向金殿，随身唯宝刀。相思灞陵月，只有梦偏劳。"
            ]
        },
        {
            "title": "送秘省虞校书赴虞乡丞",
            "content": [
                "花绶傍腰新，关东县欲春。残书厌科斗，旧阁别麒麟。",
                "虞坂临官舍，条山映吏人。看君有知己，坦腹向平津。"
            ]
        },
        {
            "title": "祁四再赴江南别诗",
            "content": [
                "万里来又去，三湘东复西。别多人换鬓，行远马穿蹄。",
                "山驿秋云冷，江帆暮雨低。怜君不解说，相忆在书题。"
            ]
        },
        {
            "title": "赵少尹南亭送郑侍御归东台（得长字）",
            "content": [
                "红亭酒瓮香，白面绣衣郎。砌冷虫喧坐，帘疏雨到床。",
                "钟催离兴急，弦逐醉歌长。关树应先落，随君满鬓霜。"
            ]
        },
        {
            "title": "送颜少府投郑陈州",
            "content": [
                "一尉便垂白，数年唯草玄。出关策匹马，逆旅闻秋蝉。",
                "爱客多酒债，罢官无俸钱。知君羁思少，所适主人贤。"
            ]
        },
        {
            "title": "送张卿郎君赴硖石尉",
            "content": [
                "卿家送爱子，愁见灞头春。草羡青袍色，花随黄绶新。",
                "县西函谷路，城北大阳津。日暮征鞍去，东郊一片尘。"
            ]
        },
        {
            "title": "送樊侍御使丹阳便觐",
            "content": [
                "卧病穷巷晚，忽惊骢马来。知君京口去，借问几时回。",
                "驿舫江风引，乡书海雁催。慈亲应倍喜，爱子在霜台。"
            ]
        },
        {
            "title": "送张都尉东归",
            "content": [
                "白羽绿弓弦，年年只在边。还家剑锋尽，出塞马蹄穿。",
                "逐虏西逾海，平胡北到天。封侯应不远，燕颔岂徒然。"
            ]
        },
        {
            "title": "送四镇薛侍御东归",
            "content": [
                "相送泪沾衣，天涯独未归。将军初得罪，门客复何依。",
                "梦去湖山阔，书停陇雁稀。园林幸接近，一为到柴扉。"
            ]
        },
        {
            "title": "送李别将摄",
            "content": [
                "词赋满书囊，胡为在战场。行间脱宝剑，邑里挂铜章。",
                "马疾飞千里，凫飞向五凉。遥知竹林下，星使对星郎。"
            ]
        },
        {
            "title": "送弘文李校书往汉南拜亲",
            "content": [
                "未识已先闻，清辞果出群。如逢祢处士，似见鲍参军。",
                "梦暗巴山雨，家连汉水云。慈亲思爱子，几度泣沾裙。"
            ]
        },
        {
            "title": "临洮客舍留别祁四",
            "content": [
                "无事向边外，至今仍不归。三年绝乡信，六月未春衣。",
                "客舍洮水聒，孤城胡雁飞。心知别君后，开口笑应稀。"
            ]
        },
        {
            "title": "送任郎中出守明州",
            "content": [
                "罢起郎官草，初分刺史符。海云迎过楚，江月引归吴。",
                "城底涛声震，楼端蜃气孤。千家窥驿舫，五马饮春湖。",
                "柳色供诗用，莺声送酒须。知君望乡处，枉道上姑苏。"
            ]
        },
        {
            "title": "送滕亢擢第归苏州拜亲",
            "content": [
                "送尔姑苏客，沧波秋正凉。橘怀三个去，桂折一枝将。",
                "湖上山当舍，天边水是乡。江村人事少，时作捕鱼郎。"
            ]
        },
        {
            "title": "送郭司马赴伊吾郡请示李明府（郭子是赵节度",
            "content": [
                "安西美少年，脱剑卸弓弦。不倚将军势，皆称司马贤。",
                "秋山城北面，古治郡东边。江上舟中月，遥思李郭仙。"
            ]
        },
        {
            "title": "送蒲秀才擢第归蜀",
            "content": [
                "去马疾如飞，看君战胜归。新登郄诜第，更著老莱衣。",
                "汉水行人少，巴山客舍稀。向南风候暖，腊月见春辉。"
            ]
        },
        {
            "title": "稠桑驿喜逢严河南中丞便别（得时字）",
            "content": [
                "驷马映花枝，人人夹路窥。",
                "离心且莫问，春草自应知。",
                "不谓青云客，犹思紫禁时。",
                "别君能几日，看取鬓成丝。"
            ]
        },
        {
            "title": "送陈子归陆浑别业",
            "content": [
                "虽不旧相识，知君丞相家。故园伊川上，夜梦方山花。",
                "种药畏春过，出关愁路赊。青门酒垆别，日暮东城鸦。"
            ]
        },
        {
            "title": "送张升卿宰新滏",
            "content": [
                "官柳叶尚小，长安春未浓。送君浔阳宰，把酒青门钟。",
                "水驿楚云冷，山城江树重。遥知南湖上，只对香炉峰。"
            ]
        },
        {
            "title": "送杨瑗尉南海",
            "content": [
                "不择南州尉，高堂有老亲。楼台重蜃气，邑里杂鲛人。",
                "海暗三山雨，花明五岭春。此乡多宝玉，慎莫厌清贫。"
            ]
        },
        {
            "title": "送薛彦伟擢第东归",
            "content": [
                "时辈似君稀，青春战胜归。名登郄诜第，身著老莱衣。",
                "称意人皆羡，还家马若飞。一枝谁不折，棣萼独相辉。"
            ]
        },
        {
            "title": "送周子落第游荆南",
            "content": [
                "足下复不第，家贫寻故人。且倾湘南酒，羞对关西尘。",
                "山店橘花发，江城枫叶新。若从巫峡过，应见楚王神。"
            ]
        },
        {
            "title": "送严诜擢第归蜀",
            "content": [
                "巴江秋月新，阁道发征轮。战胜真才子，名高功世人。",
                "工文能似舅，擢第去荣亲。十月天官待，应须早赴秦。"
            ]
        },
        {
            "title": "夏初醴泉南楼送太康颜少府",
            "content": [
                "何地堪相饯，南楼出万家。可怜高处送，远见故人车。",
                "野果新成子，庭槐欲作花。爱君兄弟好，书向颍中夸。"
            ]
        },
        {
            "title": "送张直公归南郑拜省",
            "content": [
                "夫子思何速，世人皆叹奇。万言不加点，七步犹嫌迟。",
                "对酒落日后，还家飞雪时。北堂应久待，乡梦促征期。"
            ]
        },
        {
            "title": "醴泉东谿送程皓、元镜微入蜀（得寒字）",
            "content": [
                "蜀郡路漫漫，梁州过七盘。",
                "二人来信宿，一县醉衣冠。",
                "谿逼春衫冷，林交宴席寒。",
                "西南如喷酒，遥向雨中看。"
            ]
        },
        {
            "title": "送许员外江外置常平仓",
            "content": [
                "诏置海陵仓，朝推画省郎。还家锦服贵，出使绣衣香。",
                "水驿风催舫，江楼月透床。仍怀陆氏橘，归献老亲尝。"
            ]
        },
        {
            "title": "凤翔府行军送程使君赴成州",
            "content": [
                "程侯新出守，好日发行军。",
                "拜命时人羡，能官圣主闻。",
                "江楼黑寒雨，山郭冷秋云。",
                "竹马诸童子，朝朝待使君。"
            ]
        },
        {
            "title": "送郑少府赴滏阳",
            "content": [
                "子真河朔尉，邑里带清漳。春草迎袍色，晴花拂绶香。",
                "青山入官舍，黄鸟度宫墙。若到铜台上，应怜魏寝荒。"
            ]
        },
        {
            "title": "送蜀郡李掾",
            "content": [
                "饮酒俱未醉，一言聊赠君。功曹善为政，明主还应闻。",
                "夜宿剑门月，朝行巴水云。江城菊花发，满道香氛氲。"
            ]
        },
        {
            "title": "还高冠潭口留别舍弟",
            "content": [
                "昨日山有信，只今耕种时。遥传杜陵叟，怪我还山迟。",
                "独向潭上酌，无人林下棋。东谿忆汝处，闲卧对鸬鹚。"
            ]
        },
        {
            "title": "送楚丘麹少府赴官",
            "content": [
                "青袍美少年，黄绶一神仙。微子城东面，梁王苑北边。",
                "桃花色似马，榆荚小于钱。单父闻相近，家书早为传。"
            ]
        },
        {
            "title": "送张郎中赴陇右觐省卿公（时张卿公亦充节度",
            "content": [
                "中郎凤一毛，世上独贤豪。弱冠已银印，出身唯宝刀。",
                "还家卿月迥，度陇将星高。幕下多相识，边书醉懒操。"
            ]
        },
        {
            "title": "送杜佐下第归陆浑别业",
            "content": [
                "正月今欲半，陆浑花未开。出关见青草，春色正东来。",
                "夫子且归去，明时方爱才。还须及秋赋，莫即隐嵩莱。"
            ]
        },
        {
            "title": "送颜韶（得飞字）",
            "content": [
                "迁客犹未老，圣朝今复归。一从襄阳住，几度梨花飞。",
                "世事了可见，怜君人亦稀。相逢贪醉卧，未得作春衣。"
            ]
        },
        {
            "title": "送胡象落第归王屋别业",
            "content": [
                "看君尚少年，不第莫凄然。可即疲献赋，山村归种田。",
                "野花迎短褐，河柳拂长鞭。置酒聊相送，青门一醉眠。"
            ]
        },
        {
            "title": "送杨千牛趁岁赴汝南郡觐省便成婚（得寒字）",
            "content": [
                "问吉转征鞍，安仁道姓潘。归期明主赐，别酒故人欢。",
                "珠箔障炉暖，狐裘耐腊寒。汝南遥倚望，早去及春盘。"
            ]
        },
        {
            "title": "送裴校书从大夫淄川觐省",
            "content": [
                "尚书未出守，爱子向青州。一路通关树，孤城近海楼。",
                "怀中江橘熟，倚处戟门秋。更奉轻轩去，知君无客愁。"
            ]
        },
        {
            "title": "送孟孺卿落第归济阳",
            "content": [
                "献赋头欲白，还家衣已穿。羞过灞陵树，归种汶阳田。",
                "客舍少乡信，床头无酒钱。圣朝徒侧席，济上独遗贤。"
            ]
        },
        {
            "title": "送崔全被放归都觐省",
            "content": [
                "夫子不自炫，世人知者稀。来倾阮氏酒，去著老莱衣。",
                "渭北草新出，关东花欲飞。楚王犹自惑，宋玉且将归。"
            ]
        },
        {
            "title": "送郑堪归东京汜水别业（得闲字）",
            "content": [
                "客舍见春草，忽闻思旧山。看君灞陵去，匹马成皋还。",
                "对酒风与雪，向家河复关。因悲宦游子，终岁无时闲。"
            ]
        },
        {
            "title": "送二十二兄北游寻罗中",
            "content": [
                "斗柄欲东指，吾兄方北游。无媒谒明主，失计干诸侯。",
                "夜雪入穿履，朝霜凝敝裘。遥知客舍饮，醉里闻春鸠。"
            ]
        },
        {
            "title": "送李卿",
            "content": [
                "一片他山石，巉巉映小池。绿窠攒剥藓，尖硕坐鸬鹚。",
                "水底看常倒，花边势欲欹。君心能不转，卿月岂相离。"
            ]
        },
        {
            "title": "送陕县王主簿赴襄阳成亲",
            "content": [
                "六月襄山道，三星汉水边。求凰应不远，去马剩须鞭。",
                "野店愁中雨，江城梦里蝉。襄阳多故事，为我访先贤。"
            ]
        },
        {
            "title": "送杨录事充潼关判官（得江字。一作充使）",
            "content": [
                "夫子方寸里，秋天澄霁江。关西望第一，郡内政无双。",
                "狭室下珠箔，连宵倾玉缸。平明犹未醉，斜月隐书窗。"
            ]
        },
        {
            "title": "水亭送刘颙使还归节度（得低字）",
            "content": [
                "无计留君住，应须绊马蹄。红亭莫惜醉，白日眼看低。",
                "解带怜高柳，移床爱小溪。此来相见少，正事各东西。"
            ]
        },
        {
            "title": "西亭送蒋侍御还京（得来字）",
            "content": [
                "忽闻骢马至，喜见故人来。欲语多时别，先愁计日回。",
                "山河宜晚眺，云雾待君开。为报乌台客，须怜白发催。"
            ]
        },
        {
            "title": "浐水东店送唐子归嵩阳",
            "content": [
                "野店临官路，重城压御堤。",
                "山开灞水北，雨过杜陵西。",
                "归梦秋能作，乡书醉懒题。",
                "桥回忽不见，征马尚闻嘶。"
            ]
        },
        {
            "title": "范公丛竹歌",
            "content": [
                "世人见竹不解爱，知君种竹府城内。",
                "此君托根幸得地，种来几时闻已大。",
                "盛暑翛翛丛色寒，闲宵槭槭叶声干。",
                "能清案牍帘下见，宜对琴书窗外看。",
                "为君成阴将蔽日，迸笋穿阶踏还出。",
                "守节偏凌御史霜，虚心愿比郎官笔。",
                "君莫爱南山松树枝，竹色四时也不移。",
                "寒天草木黄落尽，犹自青青君始知。"
            ]
        },
        {
            "title": "醉后戏与赵歌儿",
            "content": [
                "秦州歌儿歌调苦，偏能立唱濮阳女。座中醉客不得意，",
                "闻之一声泪如雨。向使逢着汉帝怜，董贤气咽不能语。"
            ]
        },
        {
            "title": "韦员外家花树歌",
            "content": [
                "今年花似去年好，去年人到今年老。始知人老不如花，",
                "可惜落花君莫扫。君家兄弟不可当，列卿御史尚书郎。",
                "朝回花底恒会客，花扑玉缸春酒香。"
            ]
        },
        {
            "title": "裴将军宅芦管歌",
            "content": [
                "辽东九月芦叶断，辽东小儿采芦管。可怜新管清且悲，",
                "一曲风飘海头满。海树萧索天雨霜，管声寥亮月苍苍。",
                "白狼河北堪愁恨，玄兔城南皆断肠。辽东将军长安宅，",
                "美人芦管会佳客。弄调啾飕胜洞箫，发声窈窕欺横笛。",
                "夜半高堂客未回，祗将芦管送君杯。巧能陌上惊杨柳，",
                "复向园中误落梅。诸客爱之听未足，高卷珠帘列红烛。",
                "将军醉舞不肯休，更使美人吹一曲。"
            ]
        },
        {
            "title": "田使君美人舞如莲花北鋋歌（此曲本出北同城",
            "content": [
                "美人舞如莲花旋，世人有眼应未见。高堂满地红氍毹，",
                "试舞一曲天下无。此曲胡人传入汉，诸客见之惊且叹。",
                "慢脸娇娥纤复秾，轻罗金缕花葱茏。回裾转袖若飞雪，",
                "左鋋右鋋生旋风。琵琶横笛和未匝，花门山头黄云合。",
                "忽作出塞入塞声，白草胡沙寒飒飒。翻身入破如有神，",
                "前见后见回回新。始知诸曲不可比，采莲落梅徒聒耳。",
                "世人学舞只是舞，恣态岂能得如此。"
            ]
        },
        {
            "title": "卫节度赤骠马歌",
            "content": [
                "君家赤骠画不得，一团旋风桃花色。红缨紫鞚珊瑚鞭，",
                "玉鞍锦鞯黄金勒。请君鞲出看君骑，尾长窣地如红丝。",
                "自矜诸马皆不及，却忆百金新买时。香街紫陌凤城内，",
                "满城见者谁不爱。扬鞭骤急白汗流，弄影行骄碧蹄碎。",
                "紫髯胡雏金剪刀，平明剪出三鬃高。枥上看时独意气，",
                "众中牵出偏雄豪。骑将猎向南山口，城南狐兔不复有。",
                "草头一点疾如飞，却使苍鹰翻向后。忆昨看君朝未央，",
                "鸣珂拥盖满路香。始知边将真富贵，可怜人马相辉光。",
                "男儿称意得如此，骏马长鸣北风起。待君东去扫胡尘，",
                "为君一日行千里。"
            ]
        },
        {
            "title": "送裴判官自贼中再归河阳幕府",
            "content": [
                "东郊未解围，忠义似君稀。误落胡尘里，能持汉节归。",
                "卷帘山对酒，上马雪沾衣。却向嫖姚幕，翩翩去若飞。"
            ]
        },
        {
            "title": "太白胡僧歌",
            "content": [
                "闻有胡僧在太白，兰若去天三百尺。一持楞伽入中峰，",
                "世人难见但闻钟。窗边锡杖解两虎，床下钵盂藏一龙。",
                "草衣不针复不线，两耳垂肩眉覆面。此僧年几那得知，",
                "手种青松今十围。心将流水同清净，身与浮云无是非。",
                "商山老人已曾识，愿一见之何由得。山中有僧人不知，",
                "城里看山空黛色。"
            ]
        },
        {
            "title": "感遇",
            "content": [
                "五花骢马七香车，云是平阳帝子家。凤凰城头日欲斜，",
                "门前高树鸣春鸦。汉家鲁元君不闻，今作城西一古坟。",
                "昔来唯有秦王女，独自吹箫乘白云。"
            ]
        },
        {
            "title": "银山碛西馆",
            "content": [
                "银山碛口风似箭，铁门关西月如练。双双愁泪沾马毛，",
                "飒飒胡沙迸人面。丈夫三十未富贵，安能终日守笔砚。"
            ]
        },
        {
            "title": "喜韩樽相过",
            "content": [
                "三月灞陵春已老，故人相逢耐醉倒。瓮头春酒黄花脂，",
                "禄米只充沽酒资。长安城中足年少，独共韩侯开口笑。",
                "桃花点地红斑斑，有酒留君且莫还。与君兄弟日携手，",
                "世上虚名好是闲。"
            ]
        },
        {
            "title": "敦煌太守后庭歌",
            "content": [
                "敦煌太守才且贤，郡中无事高枕眠。",
                "太守到来山出泉，黄砂碛里人种田。",
                "敦煌耆旧鬓皓然，愿留太守更五年。",
                "城头月出星满天，曲房置酒张锦筵。",
                "美人红妆色正鲜，侧垂高髻插金钿。",
                "醉坐藏钩红烛前，不知钩在若个边。",
                "为君手把珊瑚鞭，射得半段黄金钱，",
                "此中乐事亦已偏。"
            ]
        },
        {
            "title": "醉题匡城周少府厅壁",
            "content": [
                "妇姑城南风雨秋，妇姑城中人独愁。愁云遮却望乡处，",
                "数日不上西南楼。故人薄暮公事闲，玉壶美酒琥珀殷。",
                "颍阳秋草今黄尽，醉卧君家犹未还。"
            ]
        },
        {
            "title": "偃师东与韩樽同诣景云晖上人即事",
            "content": [
                "山阴老僧解楞伽，颍阳归客远相过。烟深草湿昨夜雨，",
                "雨后秋风渡漕河。空山终日尘事少，平郊远见行人小。",
                "尚书碛上黄昏钟，别驾渡头一归鸟。"
            ]
        },
        {
            "title": "凉州馆中与诸判官夜集",
            "content": [
                "弯弯月出挂城头，城头月出照梁州。",
                "凉州七里十万家，胡人半解弹琵琶。",
                "琵琶一曲肠堪断，风萧萧兮夜漫漫。",
                "河西幕中多故人，故人别来三五春。",
                "花门楼前见秋草，岂能贫贱相看老。",
                "一生大笑能几回，斗酒相逢须醉倒。"
            ]
        },
        {
            "title": "送李副使赴碛西官军",
            "content": [
                "火山六月应更热，赤亭道口行人绝。知君惯度祁连城，",
                "岂能愁见轮台月。脱鞍暂入酒家垆，送君万里西击胡。",
                "功名只向马上取，真是英雄一丈夫。"
            ]
        },
        {
            "title": "送韩巽入都觐省便赴举",
            "content": [
                "槐叶苍苍柳叶黄，秋高八月天欲霜。青门百壶送韩侯，",
                "白云千里连嵩丘。北堂倚门望君忆，东归扇枕后秋色。",
                "洛阳才子能几人，明年桂枝是君得。"
            ]
        },
        {
            "title": "送费子归武昌",
            "content": [
                "汉阳归客悲秋草，旅舍叶飞愁不扫。秋来倍忆武昌鱼，",
                "梦著只在巴陵道。曾随上将过祁连，离家十年恒在边。",
                "剑锋可惜虚用尽，马蹄无事今已穿。知君开馆常爱客，",
                "樗蒱百金每一掷。平生有钱将与人，江上故园空四壁。",
                "吾观费子毛骨奇，广眉大口仍赤髭。看君失路尚如此，",
                "人生贵贱那得知。高秋八月归南楚，东门一壶聊出祖。",
                "路指凤凰山北云，衣沾鹦鹉洲边雨。勿叹蹉跎白发新，",
                "应须守道勿羞贫。男儿何必恋妻子，莫向江村老却人。"
            ]
        },
        {
            "title": "酒泉太守席上醉后作",
            "content": [
                "琵琶长笛曲相和，羌儿胡雏齐唱歌。浑炙犁牛烹野驼，",
                "交河美酒归叵罗。三更醉后军中寝，无奈秦山归梦何。"
            ]
        },
        {
            "title": "送王录事却归华阴",
            "content": [
                "相送欲狂歌，其如此别何。攀辕人共惜，解印日无多。",
                "仙掌云重见，关门路再过。双鱼莫不寄，县外是黄河。"
            ]
        },
        {
            "title": "与独孤渐道别长句,兼呈严八侍御",
            "content": [
                "轮台客舍春草满，颍阳归客肠堪断。穷荒绝漠鸟不飞，",
                "万碛千山梦犹懒。怜君白面一书生，读书千卷未成名。",
                "五侯贵门脚不到，数亩山田身自耕。兴来浪迹无远近，",
                "及至辞家忆乡信。无事垂鞭信马头，西南几欲穷天尽。",
                "奉使三年独未归，边头词客旧来稀。借问君来得几日，",
                "到家不觉换春衣。高斋清昼卷帷幕，纱帽接蘺慵不著。",
                "中酒朝眠日色高，弹棋夜半灯花落。冰片高堆金错盘，",
                "满堂凛凛五月寒。桂林蒲萄新吐蔓，武城刺蜜未可餐。",
                "军中置酒夜挝鼓，锦筵红烛月未午。花门将军善胡歌，",
                "叶河蕃王能汉语。知尔园林压渭滨，夫人堂上泣罗裙。",
                "鱼龙川北盘谿雨，鸟鼠山西洮水云。台中严公于我厚，",
                "别后新诗满人口。自怜弃置天西头，因君为问相思否。"
            ]
        },
        {
            "title": "无题",
            "content": [
                "汝不闻秦筝声最苦，五色缠弦十三柱。怨调慢声如欲语，",
                "一曲未终日移午。红亭水木不知暑，忽弹黄钟和白纻。",
                "清风飒来云不去，闻之酒醒泪如雨。汝归秦兮弹秦声，",
                "秦声悲兮聊送汝。"
            ]
        },
        {
            "title": "胡",
            "content": [
                "君不闻胡笳声最悲，紫髯绿眼胡人吹。吹之一曲犹未了，",
                "愁杀楼兰征戍儿。凉秋八月萧关道，北风吹断天山草。",
                "昆仑山南月欲斜，胡人向月吹胡笳。胡笳怨兮将送君，",
                "秦山遥望陇山云。边城夜夜多愁梦，向月胡笳谁喜闻。"
            ]
        },
        {
            "title": "函谷关",
            "content": [
                "君不见函谷关，崩城毁壁至今在。树根草蔓遮古道，",
                "空谷千年长不改。寂寞无人空旧山，圣朝无外不须关。",
                "白马公孙何处去，青牛老人更不还。苍苔白骨空满地，",
                "月与古时长相似。野花不省见行人，山鸟何曾识关吏。",
                "故人方乘使者车，吾知郭丹却不如。请君时忆关外客，",
                "行到关西多致书。"
            ]
        },
        {
            "title": "无题",
            "content": [
                "君不见梁孝王修竹园，颓墙隐辚势仍存。",
                "娇娥曼脸成草蔓，罗帷珠帘空竹根。",
                "大梁一旦人代改，秋月春风不相待。",
                "池中几度雁新来，洲上千年鹤应在。",
                "梁园二月梨花飞，却似梁王雪下时。",
                "当时置酒延枚叟，肯料平台狐兔走。",
                "万事翻覆如浮云，昔人空在今人口。",
                "单父古来称宓生，只今为政有吾兄。",
                "輶轩若过梁园道，应傍琴台闻政声。"
            ]
        },
        {
            "title": "青门歌",
            "content": [
                "青门金锁平旦开，城头日出使车回。青门柳枝正堪折，",
                "路傍一日几人别。东出青门路不穷，驿楼官树灞陵东。",
                "花扑征衣看似绣，云随去马色疑骢。胡姬酒垆日未午，",
                "丝绳玉缸酒如乳。灞头落花没马蹄，昨夜微雨花成泥。",
                "黄鹂翅湿飞转低，关东尺书醉懒题。须臾望君不可见，",
                "扬鞭飞鞚疾如箭。借问使乎何时来，莫作东飞伯劳西飞",
                "燕。"
            ]
        },
        {
            "title": "天",
            "content": [
                "天山有雪常不开，千峰万岭雪崔嵬。北风夜卷赤亭口，",
                "一夜天山雪更厚。能兼汉月照银山，复逐胡风过铁关。",
                "交河城边飞鸟绝，轮台路上马蹄滑。晻霭寒氛万里凝，",
                "阑干阴崖千丈冰。将军狐裘卧不暖，都护宝刀冻欲断。",
                "正是天山雪下时，送君走马归京师。雪中何以赠君别，",
                "惟有青青松树枝。"
            ]
        },
        {
            "title": "敷水",
            "content": [
                "罗敷昔时秦氏女，千载无人空处所。昔时流水至今流，",
                "万事皆逐东流去。此水东流无尽期，水声还似旧来时。",
                "岸花仍自羞红脸，堤柳犹能学翠眉。春去秋来不相待，",
                "水中月色长不改。罗敷养蚕空耳闻，使君五马今何在。",
                "九月霜天水正寒，故人西去度征鞍。水底鲤鱼幸无数，",
                "愿君别后垂尺素。"
            ]
        },
        {
            "title": "热海行",
            "content": [
                "侧闻阴山胡儿语，西头热海水如煮。海上众鸟不敢飞，",
                "中有鲤鱼长且肥。岸傍青草常不歇，空中白雪遥旋灭。",
                "蒸沙烁石然虏云，沸浪炎波煎汉月。阴火潜烧天地炉，",
                "何事偏烘西一隅。势吞月窟侵太白，气连赤坂通单于。",
                "送君一醉天山郭，正见夕阳海边落。柏台霜威寒逼人，",
                "热海炎气为之薄。"
            ]
        },
        {
            "title": "客舍悲",
            "content": [
                "三度为郎便白头，一从出守五经秋。莫言圣主长不用，",
                "其那苍生应未休。人间岁月如流水，客舍秋风今又起。",
                "不知心事向谁论，江上蝉鸣空满耳。"
            ]
        },
        {
            "title": "临河客舍呈狄明府兄留题县南楼",
            "content": [
                "黎阳城南雪正飞，黎阳渡头人未归。",
                "河边酒家堪寄宿，主人小女能缝衣。",
                "故人高卧黎阳县，一别三年不相见。",
                "邑中雨雪偏著时，隔河东郡人遥羡。",
                "邺都唯见古时丘，漳水还如旧日流。",
                "城上望乡应不见，朝来好是懒登楼。"
            ]
        },
        {
            "title": "石上藤（得上字）",
            "content": [
                "石上生孤藤，弱蔓依石长。不逢高枝引，未得凌空上。",
                "何处堪托身，为君长万丈。",
                "第一百九十九卷"
            ]
        },
        {
            "title": "精卫",
            "content": [
                "负剑出北门，乘桴适东溟。一鸟海上飞，云是帝女灵。",
                "玉颜溺水死，精卫空为名。怨积徒有志，力微竟不成。",
                "西山木石尽，巨壑何时平。"
            ]
        },
        {
            "title": "刘相公中书江山画障",
            "content": [
                "相府征墨妙，挥毫天地穷。始知丹青笔，能夺造化功。",
                "潇湘在帘间，庐壑横座中。忽疑凤凰池，暗与江海通。",
                "粉白湖上云，黛青天际峰。昼日恒见月，孤帆如有风。",
                "岩花不飞落，涧草无春冬。担锡香炉缁，钓鱼沧浪翁。",
                "如何平津意，尚想尘外踪。富贵心独轻，山林兴弥浓。",
                "喧幽趣颇异，出处事不同。请君为苍生，未可追赤松。"
            ]
        },
        {
            "title": "尹相公京兆府中棠树降甘露诗",
            "content": [
                "相国尹京兆，政成人不欺。甘露降府庭，上天表无私。",
                "非无他人家，岂少群木枝。被兹甘棠树，美掩召伯诗。",
                "团团甜如蜜，皛皛凝若脂。千柯玉光碎，万叶珠颗垂。",
                "昆仑何时来，庆云相逐飞。魏宫铜盘贮，汉帝金掌持。",
                "王泽布人和，精心动灵祇。君臣日同德，祯瑞方潜施。",
                "何术令大臣，感通能及兹。忽惊政化理，暗与神物期。",
                "却笑赵张辈，徒称今古稀。为君下天酒，麹糵将用时。"
            ]
        },
        {
            "title": "行军诗二首（时扈从在凤翔）",
            "content": [
                "吾窃悲此生，四十幸未老。一朝逢世乱，终日不自保。",
                "胡兵夺长安，宫殿生野草。伤心五陵树，不见二京道。",
                "我皇在行军，兵马日浩浩。胡雏尚未灭，诸将恳征讨。",
                "昨闻咸阳败，杀戮净如扫。积尸若丘山，流血涨丰镐。",
                "干戈碍乡国，豺虎满城堡。村落皆无人，萧条空桑枣。",
                "儒生有长策，无处豁怀抱。块然伤时人，举首哭苍昊。",
                "早知逢世乱，少小谩读书。悔不学弯弓，向东射狂胡。",
                "偶从谏官列，谬向丹墀趋。未能匡吾君，虚作一丈夫。",
                "抚剑伤世路，哀歌泣良图。功业今已迟，览镜悲白须。",
                "平生抱忠义，不敢私微躯。"
            ]
        },
        {
            "title": "衙郡守还",
            "content": [
                "世事何反覆，一身难可料。头白翻折腰，还家私自笑。",
                "所嗟无产业，妻子嫌不调。五斗米留人，东谿忆垂钓。"
            ]
        },
        {
            "title": "郡斋闲坐",
            "content": [
                "负郭无良田，屈身徇微禄。平生好疏旷，何事就羁束。",
                "幸曾趋丹墀，数得侍黄屋。故人尽荣宠，谁念此幽独。",
                "州县非宿心，云山欣满目。顷来废章句，终日披案牍。",
                "佐郡竟何成，自悲徒碌碌。"
            ]
        },
        {
            "title": "东",
            "content": [
                "前日解侯印，泛舟归山东。",
                "平旦发犍为，逍遥信回风。",
                "七月江水大，沧波涨秋空。",
                "复有峨眉僧，诵经在舟中。",
                "夜泊防虎豹，朝行逼鱼龙。",
                "一道鸣迅湍，两边走连峰。",
                "猿拂岸花落，鸟啼檐树重。",
                "烟霭吴楚连，溯沿湖海通。",
                "忆昨在西掖，复曾入南宫。",
                "日出朝圣人，端笏陪群公。",
                "不意今弃置，何由豁心胸。",
                "吾当海上去，且学乘桴翁。"
            ]
        },
        {
            "title": "早上五盘岭",
            "content": [
                "平旦驱驷马，旷然出五盘。江回两崖斗，日隐群峰攒。",
                "苍翠烟景曙，森沉云树寒。松疏露孤驿，花密藏回滩。",
                "栈道谿雨滑，畬田原草干。此行为知己，不觉蜀道难。"
            ]
        },
        {
            "title": "题铁门关楼",
            "content": [
                "铁关天西涯，极目少行客。关门一小吏，终日对石壁。",
                "桥跨千仞危，路盘两崖窄。试登西楼望，一望头欲白。"
            ]
        },
        {
            "title": "经火山",
            "content": [
                "火山今始见，突兀蒲昌东。赤焰烧虏云，炎氛蒸塞空。",
                "不知阴阳炭，何独然此中。我来严冬时，山下多炎风。",
                "人马尽汗流，孰知造化功。"
            ]
        },
        {
            "title": "江上阻风雨",
            "content": [
                "江上风欲来，泊舟未能发。气昏雨已过，突兀山复出。",
                "积浪成高丘，盘涡为嵌窟。云低岸花掩，水涨滩草没。",
                "老树蛇蜕皮，崩崖龙退骨。平生抱忠信，艰险殊可忽。"
            ]
        },
        {
            "title": "赴犍为经龙阁道",
            "content": [
                "侧径转青壁，危梁透沧波。汗流出鸟道，胆碎窥龙涡。",
                "骤雨暗谿口，归云网松萝。屡闻羌儿笛，厌听巴童歌。",
                "江路险复永，梦魂愁更多。圣朝幸典郡，不敢嫌岷峨。"
            ]
        },
        {
            "title": "暮秋山行",
            "content": [
                "疲马卧长坡，夕阳下通津。山风吹空林，飒飒如有人。",
                "苍旻霁凉雨，石路无飞尘。千念集暮节，万籁悲萧晨。",
                "鶗鴂昨夜鸣，蕙草色已陈。况在远行客，自然多苦辛。"
            ]
        },
        {
            "title": "安西馆中思长安",
            "content": [
                "家在日出处，朝来起东风。",
                "风从帝乡来，不异家信通。",
                "绝域地欲尽，孤城天遂穷。",
                "弥年但走马，终日随飘蓬。",
                "寂寞不得意，辛勤方在公。",
                "胡尘净古塞，兵气屯边空。",
                "乡路眇天外，归期如梦中。",
                "遥凭长房术，为缩天山东。"
            ]
        },
        {
            "title": "下外江舟怀终南旧居",
            "content": [
                "杉冷晓猿悲，楚客心欲绝。孤舟巴山雨，万里阳台月。",
                "水宿已淹时，芦花白如雪。颜容老难赪，把镜悲鬓发。",
                "早年好金丹，方士传口诀。敝庐终南下，久与真侣别。",
                "道书谁更开，药灶烟遂灭。顷来压尘网，安得有仙骨。",
                "岩壑归去来，公卿是何物。"
            ]
        },
        {
            "title": "与鲜于",
            "content": [
                "剖竹向西蜀，岷峨眇天涯。空深北阙恋，岂惮南路赊。",
                "前日登七盘，旷然见三巴。汉水出嶓冢，梁山控褒斜。",
                "栈道笼迅湍，行人贯层崖。岩倾劣通马，石窄难容车。",
                "深林怯魑魅，洞穴防龙蛇。水种新插秧，山田正烧畬。",
                "夜猿啸山雨，曙鸟鸣江花。过午方始饭，经时旋及瓜。",
                "数公各游宦，千里皆辞家。言笑忘羁旅，还如在京华。"
            ]
        },
        {
            "title": "使交河郡，郡",
            "content": [
                "奉使按胡俗，平明发轮台。暮投交河城，火山赤崔巍。",
                "九月尚流汗，炎风吹沙埃。何事阴阳工，不遣雨雪来。",
                "吾君方忧边，分阃资大才。昨者新破胡，安西兵马回。",
                "铁关控天涯，万里何辽哉。烟尘不敢飞，白草空皑皑。",
                "军中日无事，醉舞倾金罍。汉代李将军，微功合可咍。"
            ]
        },
        {
            "title": "龙女祠",
            "content": [
                "龙女何处来，来时乘风雨。祠堂青林下，宛宛如相语。",
                "蜀人竞祈恩，捧酒仍击鼓。"
            ]
        },
        {
            "title": "石犀",
            "content": [
                "江水初荡潏，蜀人几为鱼。向无尔石犀，安得有邑居。",
                "始知李太守，伯禹亦不如。"
            ]
        },
        {
            "title": "秋夕听罗山人弹三峡流泉",
            "content": [
                "皤皤岷山老，抱琴鬓苍然。衫袖拂玉徽，为弹三峡泉。",
                "此曲弹未半，高堂如空山。石林何飕飗，忽在窗户间。",
                "绕指弄呜咽，青丝激潺湲。演漾怨楚云，虚徐韵秋烟。",
                "疑兼阳台雨，似杂巫山猿。幽引鬼神听，净令耳目便。",
                "楚客肠欲断，湘妃泪斑斑。谁裁青桐枝，縆以朱丝弦。",
                "能含古人曲，递与今人传。知音难再逢，惜君方老年。",
                "曲终月已落，惆怅东斋眠。"
            ]
        },
        {
            "title": "万里桥",
            "content": [
                "成都与维扬，相去万里地。沧江东流疾，帆去如鸟翅。",
                "楚客过此桥，东看尽垂泪。"
            ]
        },
        {
            "title": "升仙桥",
            "content": [
                "长桥题柱去，犹是未达时。及乘驷马车，却从桥上归。",
                "名共东流水，滔滔无尽期。"
            ]
        },
        {
            "title": "张仪楼",
            "content": [
                "传是秦时楼，巍巍至今在。楼面两江水，千古长不改。",
                "曾闻昔时人，岁月不相待。"
            ]
        },
        {
            "title": "严君平卜肆",
            "content": [
                "君平曾卖卜，卜肆芜已久。至今杖头钱，时时地上有。",
                "不知支机石，还在人间否。"
            ]
        },
        {
            "title": "司马相如琴台",
            "content": [
                "相如琴台古，人去台亦空。台上寒萧条，至今多悲风。",
                "荒台汉时月，色与旧时同。"
            ]
        },
        {
            "title": "阻戎泸间群盗",
            "content": [
                "南州林莽深，亡命聚其间。杀人无昏晓，尸积填江湾。",
                "饿虎衔髑髅，饥乌啄心肝。腥裛滩草死，血流江水殷。",
                "夜雨风萧萧，鬼哭连楚山。三江行人绝，万里无征船。",
                "唯有白鸟飞，空见秋月圆。罢官自南蜀，假道来兹川。",
                "瞻望阳台云，惆怅不敢前。帝乡北近日，泸口南连蛮。",
                "何当遇长房，缩地到京关。愿得随琴高，骑鱼向云烟。",
                "明主每忧人，节使恒在边。兵革方御寇，尔恶胡不悛。",
                "吾窃悲尔徒，此生安得全。"
            ]
        },
        {
            "title": "楚夕旅泊古兴",
            "content": [
                "独鹤唳江月，孤帆凌楚云。",
                "秋风冷萧瑟，芦荻花纷纷。",
                "忽思湘川老，欲访云中君。",
                "骐驎息悲鸣，愁见豺虎群。"
            ]
        },
        {
            "title": "东归晚次潼关怀古",
            "content": [
                "暮春别乡树，晚景低津楼。",
                "伯夷在首阳，欲往无轻舟。",
                "遂登关城望，下见洪河流。",
                "自从巨灵开，流血千万秋。",
                "行行潘生赋，赫赫曹公谋。",
                "川上多往事，凄凉满空洲。"
            ]
        },
        {
            "title": "先主武侯庙",
            "content": [
                "先主与武侯，相逢云雷际。感通君臣分，义激鱼水契。",
                "遗庙空萧然，英灵贯千岁。"
            ]
        },
        {
            "title": "骊姬墓下作（夷",
            "content": [
                "骊姬北原上，闭骨已千秋。",
                "浍水日东注，恶名终不流。",
                "献公恣耽惑，视子如仇雠。",
                "此事成蔓草，我来逢古丘。",
                "蛾眉山月苦，蝉鬓野云愁。",
                "欲吊二公子，横汾无轻舟。"
            ]
        },
        {
            "title": "林卧",
            "content": [
                "偶得鱼鸟趣，复兹水木凉。",
                "远峰带雨色，落日摇川光。",
                "臼中西山药，袖里淮南方。",
                "唯爱隐几时，独游无何乡。"
            ]
        },
        {
            "title": "太一石鳖崖口潭旧庐招王学士",
            "content": [
                "骤雨鸣淅沥，飕飗谿谷寒。碧潭千馀尺，下见蛟龙蟠。",
                "石门吞众流，绝岸呀层峦。幽趣倏万变，奇观非一端。",
                "偶逐干禄徒，十年皆小官。抱板寻旧圃，弊庐临迅湍。",
                "君子满清朝，小人思挂冠。醉酒漉松子，引泉通竹竿。",
                "何必濯沧浪，不能钓严滩。此地可遗老，劝君来考槃。"
            ]
        },
        {
            "title": "东归留题太常徐卿草堂（在蜀）",
            "content": [
                "不谢古名将，吾知徐太常。",
                "年才三十馀，勇冠西南方。",
                "顷曾策匹马，独出持两枪。",
                "虏骑无数来，见君不敢当。",
                "汉将小卫霍，蜀将凌关张。",
                "卿月益清澄，将星转光芒。",
                "复居少城北，遥对岷山阳。",
                "车马日盈门，宾客常满堂。",
                "曲池荫高树，小径穿丛篁。",
                "江鸟飞入帘，山云来到床。",
                "题诗芭蕉滑，封酒棕花香。",
                "诸将射猎时，君在翰墨场。",
                "圣主赏勋业，边城最辉光。",
                "与我情绸缪，相知久芬芳。",
                "忽作万里别，东归三峡长。"
            ]
        },
        {
            "title": "因假归白阁西草堂",
            "content": [
                "雷声傍太白，雨在八九峰。东望白阁云，半入紫阁松。",
                "胜概纷满目，衡门趣弥浓。幸有数亩田，得延二仲踪。",
                "早闻达士语，偶与心相通。误徇一微官，还山愧尘容。",
                "钓竿不复把，野碓无人舂。惆怅飞鸟尽，南谿闻夜钟。"
            ]
        },
        {
            "title": "过王判官西津所居",
            "content": [
                "胜迹不在远，爱君池馆幽。素怀岩中诺，宛得尘外游。",
                "何必到清谿，忽来见沧洲。潜移岷山石，暗引巴江流。",
                "树密昼先夜，竹深夏已秋。沙鸟上笔床，谿花彗帘钩。",
                "夫子贱簪冕，注心向林丘。落日出公堂，垂纶乘钓舟。",
                "赋诗忆楚老，载酒随江鸥。翛然一傲吏，独在西津头。"
            ]
        },
        {
            "title": "南池夜",
            "content": [
                "池上卧烦暑，不栉复不巾。有时清风来，自谓羲皇人。",
                "天晴云归尽，雨洗月色新。公事常不闲，道书日生尘。",
                "早年家王屋，五别青萝春。安得还旧山，东谿垂钓纶。"
            ]
        },
        {
            "title": "自潘陵尖",
            "content": [
                "草堂近少室，夜静闻风松。月出潘陵尖，照见十六峰。",
                "九月山叶赤，谿云淡秋容。火点伊阳村，烟深嵩角钟。",
                "尚子不可见，蒋生难再逢。胜惬只自知，佳趣为谁浓。",
                "昨诣山僧期，上到天坛东。向下望雷雨，云间见回龙。",
                "夕与人群疏，转爱丘壑中。心澹水木会，兴幽鱼鸟通。",
                "稀微了自释，出处乃不同。况本无宦情，誓将依道风。"
            ]
        },
        {
            "title": "题华严寺瑰公禅房",
            "content": [
                "寺南几十峰，峰翠晴可掬。朝从老僧饭，昨日崖口宿。",
                "锡杖倚枯松，绳床映深竹。东谿草堂路，来往行自熟。",
                "生事在云山，谁能复羁束。"
            ]
        },
        {
            "title": "杨雄草玄台",
            "content": [
                "吾悲子云居，寂寞人已去。娟娟西江月，犹照草玄处。",
                "精怪喜无人，睢盱藏老树。"
            ]
        },
        {
            "title": "文公讲堂",
            "content": [
                "文公不可见，空使蜀人传。讲席何时散，高台岂复全。",
                "丰碑文字灭，冥漠不知年。"
            ]
        },
        {
            "title": "闻崔十二侍御灌口夜宿报恩寺",
            "content": [
                "闻君寻野寺，便宿支公房。溪月冷深殿，江云拥回廊。",
                "然灯松林静，煮茗柴门香。胜事不可接，相思幽兴长。"
            ]
        },
        {
            "title": "寻巩县南李处士别业",
            "content": [
                "先生近南郭，茅屋临东川。桑叶隐村户，芦花映钓船。",
                "有时著书暇，尽日窗中眠。且喜闾井近，灌田同一泉。"
            ]
        },
        {
            "title": "观楚国寺璋上",
            "content": [
                "璋公不出院，群木闭深居。誓写一切经，欲向万卷馀。",
                "挥毫散林鹊，研墨惊池鱼。音翻四句偈，字译五天书。",
                "鸣钟竹阴晚，汲水桐花初。雨气润衣钵，香烟泛庭除。",
                "此地日清净，诸天应未如。不知将锡杖，早晚蹑空虚。"
            ]
        },
        {
            "title": "缑山西峰草堂作",
            "content": [
                "结庐对中岳，青翠常在门。遂耽水木兴，尽作渔樵言。",
                "顷来阙章句，但欲闲心魂。日色隐空谷，蝉声喧暮村。",
                "曩闻道士语，偶见清净源。隐几阅吹叶，乘秋眺归根。",
                "独游念求仲，开径招王孙。片雨下南涧，孤峰出东原。",
                "栖迟虑益澹，脱略道弥敦。野霭晴拂枕，客帆遥入轩。",
                "尚平今何在，此意谁与论。伫立云去尽，苍苍月开园。"
            ]
        },
        {
            "title": "过缑山王处士黑石谷隐居",
            "content": [
                "旧居缑山下，偏识缑山云。处士久不还，见云如见君。",
                "别来逾十秋，兵马日纷纷。青谿开战场，黑谷屯行军。",
                "遂令巢由辈，远逐麋鹿群。独有南涧水，潺湲如昔闻。"
            ]
        },
        {
            "title": "左仆射相国冀公东斋幽居（同黎拾遗赋献）",
            "content": [
                "丞相百僚长，两朝居此官。成功云雷际，翊圣天地安。",
                "不矜南宫贵，只向东山看。宅占凤城胜，窗中云岭宽。",
                "午时松轩夕，六月藤斋寒。玉珮罥女萝，金印耀牡丹。",
                "山蝉上衣桁，野鼠缘药盘。有时披道书，竟日不著冠。",
                "幸得趋省闱，常欣在门阑。何当复持衡，短翮期风抟。"
            ]
        },
        {
            "title": "终南山双峰草堂作",
            "content": [
                "敛迹归山田，息心谢时辈。昼还草堂卧，但与双峰对。",
                "兴来恣佳游，事惬符胜概。著书高窗下，日夕见城内。",
                "曩为世人误，遂负平生爱。久与林壑辞，及来松杉大。",
                "偶兹近精庐，屡得名僧会。有时逐樵渔，尽日不冠带。",
                "崖口上新月，石门破苍霭。色向群木深，光摇一潭碎。",
                "缅怀郑生谷，颇忆严子濑。胜事犹可追，斯人邈千载。"
            ]
        },
        {
            "title": "陪群公龙冈寺泛舟（得盘字）",
            "content": [
                "汉水天一色，寺楼波底看。钟鸣长空夕，月出孤舟寒。",
                "映酒见山火，隔帘闻夜滩。紫鳞掣芳饵，红烛然金盘。",
                "良友兴正惬，胜游情未阑。此中堪倒载，须尽主人欢。"
            ]
        },
        {
            "title": "春半与群公同游元处士别业",
            "content": [
                "郭南处士宅，门外罗群峰。",
                "胜概忽相引，春华今正浓。",
                "山厨竹里爨，野碓藤间舂。",
                "对酒云数片，卷帘花万重。",
                "岩泉嗟到晚，州县欲归慵。",
                "草色带朝雨，滩声兼夜钟。",
                "爱兹清俗虑，何事老尘容。",
                "况有林下约，转怀方外踪。"
            ]
        },
        {
            "title": "出关经华岳",
            "content": [
                "野寺聊解鞍，偶见法华僧。",
                "开门对西岳，石壁青棱层。",
                "竹径厚苍苔，松门盘紫藤。",
                "长廊列古画，高殿悬孤灯。",
                "五月山雨热，三峰火云蒸。",
                "侧闻樵人言，深谷犹积冰。",
                "久愿寻此山，至今嗟未能。",
                "谪官忽东走，王程苦相仍。",
                "欲去恋双树，何由穷一乘。",
                "月轮吐山郭，夜色空清澄。"
            ]
        },
        {
            "title": "登千福寺楚金禅师法华院多宝塔",
            "content": [
                "多宝灭已久，莲华付吾师。",
                "宝塔凌太空，忽如涌出时。",
                "数年功不成，一志坚自持。",
                "明主亲梦见，世人今始知。",
                "千家献黄金，万匠磨琉璃。",
                "既空泰山木，亦罄天府赀。",
                "焚香如云屯，幡盖珊珊垂。",
                "悉窣神绕护，众魔不敢窥。",
                "作礼睹灵境，焚香方证疑。",
                "庶割区中缘，脱身恒在兹。"
            ]
        },
        {
            "title": "登嘉州凌云寺作",
            "content": [
                "寺出飞鸟外，青峰戴朱楼。",
                "搏壁跻半空，喜得登上头。",
                "始知宇宙阔，下看三江流。",
                "天晴见峨眉，如向波上浮。",
                "迥旷烟景豁，阴森棕楠稠。",
                "愿割区中缘，永从尘外游。",
                "回风吹虎穴，片雨当龙湫。",
                "僧房云濛濛，夏月寒飕飕。",
                "回合俯近郭，寥落见远舟。",
                "胜概无端倪，天宫可淹留。",
                "一官讵足道，欲去令人愁。"
            ]
        },
        {
            "title": "南池宴饯辛",
            "content": [
                "临池见蝌斗，羡尔乐有馀。不忧网与钓，幸得免为鱼。",
                "且愿充文字，登君尺素书。"
            ]
        },
        {
            "title": "送永寿王赞府径归县（得蝉字）",
            "content": [
                "当官接闲暇，暂得归林泉。百里路不宿，两乡山复连。",
                "夜深露湿簟，月出风惊蝉。且尽主人酒，为君从醉眠。"
            ]
        },
        {
            "title": "澧头送蒋侯",
            "content": [
                "君住澧水北，我家澧水西。两村辨乔木，五里闻鸣鸡。",
                "饮酒溪雨过，弹棋山月低。徒闻蒋生径，尔去谁相携。"
            ]
        },
        {
            "title": "虢州送郑兴宗弟归扶风别庐",
            "content": [
                "佐郡已三载，岂能长后时。出关少亲友，赖汝常相随。",
                "今旦忽言别，怆然俱泪垂。平生沧洲意，独有青山知。",
                "州县不敢说，云霄谁敢期。因怀东谿老，最忆南峰缁。",
                "为我多种药，还山应未迟。"
            ]
        },
        {
            "title": "送狄员外巡按西山军（得霁字）",
            "content": [
                "兵马守西山，中国非得计。不知何代策，空使蜀人弊。",
                "八州崖谷深，千里云雪闭。泉浇阁道滑，水冻绳桥脆。",
                "战士常苦饥，糗粮不相继。胡兵犹不归，空山积年岁。",
                "儒生识损益，言事皆审谛。狄子幕府郎，有谋必康济。",
                "胸中悬明镜，照耀无巨细。莫辞冒险艰，可以裨节制。",
                "相思江楼夕，愁见月澄霁。"
            ]
        },
        {
            "title": "送颜平原",
            "content": [
                "天子念黎庶，诏书换诸侯。仙郎授剖符，华省辍分忧。",
                "置酒会前殿，赐钱若山丘。天章降三光，圣泽该九州。",
                "吾兄镇河朔，拜命宣皇猷。驷马辞国门，一星东北流。",
                "夏云照银印，暑雨随行輈。赤笔仍在箧，炉香惹衣裘。",
                "此地邻东溟，孤城吊沧洲。海风掣金戟，导吏呼鸣驺。",
                "郊原北连燕，剽劫风未休。鱼盐隘里巷，桑柘盈田畴。",
                "为郡岂淹旬，政成应未秋。易俗去猛虎，化人似驯鸥。",
                "苍生已望君，黄霸宁久留。"
            ]
        },
        {
            "title": "冬宵家会饯李郎司兵赴同州",
            "content": [
                "急管杂青丝，玉瓶金屈卮。",
                "寒天高堂夜，扑地飞雪时。",
                "贺君关西掾，新绶腰下垂。",
                "白面皇家郎，逸翮青云姿。",
                "明旦之官去，他辰良会稀。",
                "惜别冬夜短，务欢杯行迟。",
                "季女犹自小，老夫未令归。",
                "且看匹马行，不得鸣凤飞。",
                "昔岁到冯翊，人烟接京师。",
                "曾上月楼头，遥见西岳祠。",
                "沙苑逼官舍，莲峰压城池。",
                "多暇或自公，读书复弹棋。",
                "州县信徒劳，云霄亦可期。",
                "应须力为政，聊慰此相思。"
            ]
        },
        {
            "title": "送张秘书充刘",
            "content": [
                "前年见君时，见君正泥蟠。去年见君处，见君已风抟。",
                "朝趋赤墀前，高视青云端。新登麒麟阁，适脱獬豸冠。",
                "刘公领舟楫，汴水扬波澜。万里江海通，九州天地宽。",
                "昨夜动使星，今旦送征鞍。老亲在吴郡，令弟双同官。",
                "鲈鲙剩堪忆，莼羹殊可餐。既参幕中画，复展膝下欢。",
                "因送故人行，试歌行路难。何处路最难，最难在长安。",
                "长安多权贵，珂珮声珊珊。儒生直如弦，权贵不须干。",
                "斗酒取一醉，孤琴为君弹。临岐欲有赠，持以握中兰。"
            ]
        },
        {
            "title": "送王著作赴淮西幕府",
            "content": [
                "燕子与百劳，一西复一东。天空信寥廓，翔集何时同。",
                "知己怅难遇，良朋非易逢。怜君心相亲，与我家又通。",
                "言笑日无度，书札凡几封。湛湛万顷陂，森森千丈松。",
                "不知有机巧，无事干心胸。满堂皆酒徒，岂复羡王公。",
                "早年抱将略，累岁依幕中。昨者从淮西，归来奏边功。",
                "承恩长乐殿，醉出明光宫。逆旅悲寒蝉，客梦惊飞鸿。",
                "发家见春草，却去闻秋风。月色冷楚城，淮光透霜空。",
                "各自务功业，当须激深衷。别后能相思，何嗟山水重。"
            ]
        },
        {
            "title": "送李翥游江外",
            "content": [
                "相识应十载，见君只一官。家贫禄尚薄，霜降衣仍单。",
                "惆怅秋草死，萧条芳岁阑。且寻沧洲路，遥指吴云端。",
                "匹马关塞远，孤舟江海宽。夜眠楚烟湿，晓饭湖山寒。",
                "砧净红鲙落，袖香朱橘团。帆前见禹庙，枕底闻严滩。",
                "便获赏心趣，岂歌行路难。青门须醉别，少为解征鞍。"
            ]
        },
        {
            "title": "青龙招提归一上人远游吴楚别诗",
            "content": [
                "久交应真侣，最叹青龙僧。弃官向二年，削发归一乘。",
                "了然莹心身，洁念乐空寂。名香泛窗户，幽磬清晓夕。",
                "往年仗一剑，由是佐二庭。于焉久从戎，兼复解论兵。",
                "世人犹未知，天子愿相见。朝从青莲宇，暮入白虎殿。",
                "宫女擎锡杖，御筵出香炉。说法开藏经，论边穷阵图。",
                "忘机厌尘喧，浪迹向江海。恩师石可访，惠远峰犹在。",
                "今旦飞锡去，何时持钵还。湖烟冷吴门，淮月衔楚山。",
                "一身如浮云，万里过江水。相思眇天末，南望无穷已。"
            ]
        },
        {
            "title": "虢州郡斋南池幽兴",
            "content": [
                "池色净天碧，水凉雨凄凄。快风从东南，荷叶翻向西。",
                "性本爱鱼鸟，未能返岩谿。中岁徇微官，遂令心赏睽。",
                "及兹佐山郡，不异寻幽栖。小吏趋竹径，讼庭侵药畦。",
                "胡尘暗河洛，二陕震鼓鼙。故人佐戎轩，逸翮凌云霓。",
                "行军在函谷，两度闻莺啼。相看红旗下，饮酒白日低。",
                "闻君欲朝天，驷马临道嘶。仰望浮与沉，忽如云与泥。",
                "夜眠驿楼月，晓发关城鸡。惆怅西郊暮，乡书对君题。"
            ]
        },
        {
            "title": "北庭贻宗学士道别",
            "content": [
                "万事不可料，叹君在军中。",
                "读书破万卷，何事来从戎。",
                "曾逐李轻车，西征出太蒙。",
                "荷戈月窟外，擐甲昆仑东。",
                "两度皆破胡，朝廷轻战功。",
                "十年只一命，万里如飘蓬。",
                "容鬓老胡尘，衣裘脆边风。",
                "忽来轮台下，相见披心胸。",
                "饮酒对春草，弹棋闻夜钟。",
                "今且还龟兹，臂上悬角弓。",
                "平沙向旅馆，匹马随飞鸿。",
                "孤城倚大碛，海气迎边空。",
                "四月犹自寒，天山雪濛濛。",
                "君有贤主将，何谓泣途穷。",
                "时来整六翮，一举凌苍穹。"
            ]
        },
        {
            "title": "送祁乐归河东",
            "content": [
                "祁乐后来秀，挺身出河东。往年诣骊山，献赋温泉宫。",
                "天子不召见，挥鞭遂从戎。前月还长安，囊中金已空。",
                "有时忽乘兴，画出江上峰。床头苍梧云，帘下天台松。",
                "忽如高堂上，飒飒生清风。五月火云屯，气烧天地红。",
                "鸟且不敢飞，子行如转蓬。少华与首阳，隔河势争雄。",
                "新月河上出，清光满关中。置酒灞亭别，高歌披心胸。",
                "君到故山时，为谢五老翁。"
            ]
        },
        {
            "title": "送王大昌龄赴江宁",
            "content": [
                "对酒寂不语，怅然悲送君。明时未得用，白首徒攻文。",
                "泽国从一官，沧波几千里。群公满天阙，独去过淮水。",
                "旧家富春渚，尝忆卧江楼。自闻君欲行，频望南徐州。",
                "穷巷独闭门，寒灯静深屋。北风吹微雪，抱被肯同宿。",
                "君行到京口，正是桃花时。舟中饶孤兴，湖上多新诗。",
                "潜虬且深蟠，黄鹄举未晚。惜君青云器，努力加餐饭。"
            ]
        },
        {
            "title": "送许子擢第归",
            "content": [
                "建业控京口，金陵款沧溟。君家临秦淮，傍对石头城。",
                "十年自勤学，一鼓游上京。青春登甲科，动地闻香名。",
                "解榻皆五侯，结交尽群英。六月槐花飞，忽思莼菜羹。",
                "跨马出国门，丹阳返柴荆。楚云引归帆，淮水浮客程。",
                "到家拜亲时，入门有光荣。乡人尽来贺，置酒相邀迎。",
                "闲眺兆顾楼，醉眠湖上亭。月从海门出，照见茅山青。",
                "昔为帝王州，今幸天地平。五朝变人世，千载空江声。",
                "玄元告灵符，丹洞获其铭。皇帝受玉册，群臣罗天庭。",
                "喜气薄太阳，祥光彻窅冥。奔走朝万国，崩腾集百灵。",
                "王兄尚谪宦，屡见秋云生。孤城带后湖，心与湖水清。",
                "一县无诤辞，有时开道经。黄鹤垂两翅，徘徊但悲鸣。",
                "相思不可见，空望牛女星。"
            ]
        },
        {
            "title": "虢中酬陕西甄判官见赠",
            "content": [
                "微才弃散地，拙宦惭清时。白发徒自负，青云难可期。",
                "胡尘暗东洛，亚相方出师。分陕振鼓鼙，二崤满旌旗。",
                "夫子廊庙器，迥然青冥姿。阃外佐戎律，幕中吐兵奇。",
                "前者驿使来，忽枉行军诗。昼吟庭花落，夜讽山月移。",
                "昔君隐苏门，浪迹不可羁。诏书自征用，令誉天下知。",
                "别来春草长，东望转相思。寂寞山城暮，空闻画角悲。"
            ]
        },
        {
            "title": "酬成少尹骆谷行见呈",
            "content": [
                "闻君行路难，惆怅临长衢。",
                "岂不惮险艰，王程剩相拘。",
                "忆昨蓬莱宫，新授刺史符。",
                "明主仍赐衣，价值千万馀。",
                "何幸承命日，得与夫子俱。",
                "携手出华省，连镳赴长途。",
                "五马当路嘶，按节投蜀都。",
                "千崖信萦折，一径何盘纡。",
                "层冰滑征轮，密竹碍隼旟。",
                "深林迷昏旦，栈道凌空虚。",
                "飞雪缩马毛，烈风擘我肤。",
                "峰攒望天小，亭午见日初。",
                "夜宿月近人，朝行云满车。",
                "泉浇石罅坼，火入松心枯。",
                "亚尹同心者，风流贤大夫。",
                "荣禄上及亲，之官随板舆。",
                "高价振台阁，清词出应徐。",
                "成都春酒香，且用俸钱沽。",
                "浮名何足道，海上堪乘桴。"
            ]
        },
        {
            "title": "敬酬杜华",
            "content": [
                "杜侯实才子，盛名不可及。只曾效一官，今已年四十。",
                "是君同时者，已有尚书郎。怜君独未遇，淹泊在他乡。",
                "我从京师来，到此喜相见。共论穷途事，不觉泪满面。",
                "忆昨癸未岁，吾兄自江东。得君江湖诗，骨气凌谢公。",
                "熊生尉淇上，开馆常待客。喜我二人来，欢笑朝复夕。",
                "县楼压春岸，戴胜鸣花枝。吾徒在舟中，纵酒兼弹棋。",
                "三月犹未还，寒愁满春草。赖蒙瑶华赠，讽咏慰怀抱。"
            ]
        },
        {
            "title": "冀州客舍酒酣,贻王绮寄题南楼（时王子欲应",
            "content": [
                "夫子傲常调，诏书下征求。知君欲谒帝，秣马趋西周。",
                "逸足何駸駸，美声实风流。学富赡清词，下笔不能休。",
                "君家一何盛，赫奕难为俦。伯父四五人，同时为诸侯。",
                "忆昨始相值，值君客贝丘。相看复乘兴，携手到冀州。",
                "前日在南县，与君上北楼。野旷不见山，白日落草头。",
                "客舍梨花繁，深花隐鸣鸠。南邻新酒熟，有女弹箜篌。",
                "醉后或狂歌，酒醒满离忧。主人不相识，此地难淹留。",
                "吾庐终南下，堪与王孙游。何当肯相寻，澧上一孤舟。"
            ]
        },
        {
            "title": "送许拾遗恩归江宁拜亲",
            "content": [
                "诏书下青琐，驷马还吴洲。束帛仍赐衣，恩波涨沧流。",
                "微禄将及亲，向家非远游。看君五斗米，不谢万户侯。",
                "知出西掖垣，如到南徐州。归心望海日，乡梦登江楼。",
                "大江盘金陵，诸山横石头。枫树隐茅屋，橘林系渔舟。",
                "种药疏故畦，钓鱼垂旧钩。对月京口夕，观涛海门秋。",
                "天子怜谏官，论事不可休。早来丹墀下，高驾无淹留。"
            ]
        },
        {
            "title": "巩北秋兴",
            "content": [
                "白露披梧桐，玄蝉昼夜号。秋风万里动，日暮黄云高。",
                "君子佐休明，小人事蓬蒿。所适在鱼鸟，焉能徇锥刀。",
                "孤舟向广武，一鸟归成皋。胜概日相与，思君心郁陶。"
            ]
        },
        {
            "title": "入剑门作，寄",
            "content": [
                "不知造化初，此山谁开坼。双崖倚天立，万仞从地劈。",
                "云飞不到顶，鸟去难过壁。速驾畏岩倾，单行愁路窄。",
                "平明地仍黑，停午日暂赤。凛凛三伏寒，巉巉五丁迹。",
                "与时忽开闭，作固或顺逆。磅礴跨岷峨，巍蟠限蛮貊。",
                "星当觜参分，地处西南僻。陡觉烟景殊，杳将华夏隔。",
                "刘氏昔颠覆，公孙曾败绩。始知德不修，恃此险何益。",
                "相公总师旅，远近罢金革。杜母来何迟，蜀人应更惜。",
                "暂回丹青虑，少用开济策。二友华省郎，俱为幕中客。",
                "良筹佐戎律，精理皆硕画。高文出诗骚，奥学穷讨赜。",
                "圣朝无外户，寰宇被德泽。四海今一家，徒然剑门石。"
            ]
        },
        {
            "title": "上嘉州",
            "content": [
                "青衣谁开凿，独在水中央。浮舟一跻攀，侧径缘穹苍。",
                "绝顶诣老僧，豁然登上方。诸岭一何小，三江奔茫茫。",
                "兰若向西开，峨眉正相当。猿鸟乐钟磬，松萝泛天香。",
                "江云入袈裟，山月吐绳床。早知清净理，久乃机心忘。",
                "尚以名宦拘，聿来夷獠乡。吾友不可见，郁为尚书郎。",
                "早岁爱丹经，留心向青囊。渺渺云智远，幽幽海怀长。",
                "胜赏欲与俱，引领遥相望。为政愧无术，分忧幸时康。",
                "君子满天朝，老夫忆沧浪。况值庐山远，抽簪归法王。"
            ]
        },
        {
            "title": "太白东溪张",
            "content": [
                "渭上秋雨过，北风何骚骚。天晴诸山出，太白峰最高。",
                "主人东溪老，两耳生长毫。远近知百岁，子孙皆二毛。",
                "中庭井阑上，一架猕猴桃。石泉饭香粳，酒瓮开新槽。",
                "爱兹田中趣，始悟世上劳。我行有胜事，书此寄尔曹。"
            ]
        },
        {
            "title": "春遇南使",
            "content": [
                "端居春心醉，襟背思树萱。",
                "美人在南州，为尔歌北门。",
                "北风吹烟物，戴胜鸣中园。",
                "枯杨长新条，芳草滋旧根。",
                "网丝结宝琴，尘埃被空樽。",
                "适遇江海信，聊与南客论。"
            ]
        },
        {
            "title": "西蜀旅",
            "content": [
                "春与人相乖，柳青头转白。生平未得意，览镜私自惜。",
                "四海犹未安，一身无所适。自从兵戈动，遂觉天地窄。",
                "功业悲后时，光阴叹虚掷。却为文章累，幸有开济策。",
                "何负当途人，无心矜窘厄。回瞻后来者，皆欲肆轥轹。",
                "起草思南宫，寄言忆西掖。时危任舒卷，身退知损益。",
                "穷巷草转深，闲门日将夕。桥西暮雨黑，篱外春江碧。",
                "昨者初识君，相看俱是客。声华同道术，世业通往昔。",
                "早须归天阶，不得安孔席。吾先税归鞅，旧国如咫尺。"
            ]
        },
        {
            "title": "怀叶县关操、姚旷、韩涉、李叔齐",
            "content": [
                "数子皆故人，一时吏宛叶。经年总不见，书札徒满箧。",
                "斜日半空庭，旋风走梨叶。去君千里地，言笑何时接。"
            ]
        },
        {
            "title": "郊行寄杜位",
            "content": [
                "崷崒空城烟，凄清寒山景。秋风引归梦，昨夜到汝颍。",
                "近寺闻钟声，映陂见树影。所思何由见，东北徒引领。"
            ]
        },
        {
            "title": "宿华阴东郭客舍忆阎防",
            "content": [
                "次舍山郭近，解鞍鸣钟时。主人炊新粒，行子充夜饥。",
                "关月生首阳，照见华阴祠。苍茫秋山晦，萧瑟寒松悲。",
                "久从园庐别，遂与朋知辞。旧壑兰杜晚，归轩今已迟。"
            ]
        },
        {
            "title": "武威送刘单",
            "content": [
                "热海亘铁门，火山赫金方。白草磨天涯，湖沙莽茫茫。",
                "夫子佐戎幕，其锋利如霜。中岁学兵符，不能守文章。",
                "功业须及时，立身有行藏。男儿感忠义，万里忘越乡。",
                "孟夏边候迟，胡国草木长。马疾过飞鸟，天穷超夕阳。",
                "都护新出师，五月发军装。甲兵二百万，错落黄金光。",
                "扬旗拂昆仑，伐鼓震蒲昌。太白引官军，天威临大荒。",
                "西望云似蛇，戎夷知丧亡。浑驱大宛马，系取楼兰王。",
                "曾到交河城，风土断人肠。寒驿远如点，边烽互相望。",
                "赤亭多飘风，鼓怒不可当。有时无人行，沙石乱飘扬。",
                "夜静天萧条，鬼哭夹道傍。地上多髑髅，皆是古战场。",
                "置酒高馆夕，边城月苍苍。军中宰肥牛，堂上罗羽觞。",
                "红泪金烛盘，娇歌艳新妆。望君仰青冥，短翮难可翔。",
                "苍然西郊道，握手何慨慷。"
            ]
        },
        {
            "title": "至大梁却寄匡城主人",
            "content": [
                "一从弃鱼钓，十载干明王。无由谒天阶，却欲归沧浪。",
                "仲秋至东郡，遂见天雨霜。昨日梦故山，蕙草色已黄。",
                "平明辞铁丘，薄暮游大梁。仲秋萧条景，拔剌飞鹅鶬。",
                "四郊阴气闭，万里无晶光。长风吹白茅，野火烧枯桑。",
                "故人南燕吏，籍籍名更香。聊以玉壶赠，置之君子堂。"
            ]
        },
        {
            "title": "宿东谿王屋李隐者",
            "content": [
                "山店不凿井，百家同一泉。晚来南村黑，雨色和人烟。",
                "霜畦吐寒菜，沙雁噪河田。隐者不可见，天坛飞鸟边。"
            ]
        },
        {
            "title": "终南云际精舍寻法澄上人不遇,归高冠东潭石",
            "content": [
                "昨夜云际宿，旦从西峰回。不见林中僧，微雨潭上来。",
                "诸峰皆青翠，秦岭独不开。石鼓有时鸣，秦王安在哉。",
                "东南云开处，突兀猕猴台。崖口悬瀑流，半空白皑皑。",
                "喷壁四时雨，傍村终日雷。北瞻长安道，日夕生尘埃。",
                "若访张仲蔚，衡门满蒿莱。"
            ]
        },
        {
            "title": "潼关使院怀王七季友",
            "content": [
                "王生今才子，时辈咸所仰。何当见颜色，终日劳梦想。",
                "驱车到关下，欲往阻河广。满日徒春华，思君罢心赏。",
                "开门见太华，朝日映高掌。忽觉莲花峰，别来更如长。",
                "无心顾微禄，有意在独往。不负林中期，终当出尘网。"
            ]
        },
        {
            "title": "梁州对雨，怀",
            "content": [
                "江上云气黑，山旱山昨夜雷。水恶平明飞，雨从嶓冢来。",
                "濛濛随风过，萧飒鸣庭槐。隔帘湿衣巾，当暑凉幽斋。",
                "麹生住相近，言语阻且乖。卧疾不见人，午时门始开。",
                "终日看本草，药苗满前阶。兄弟早有名，甲科皆秀才。",
                "二人事慈母，不弱古老莱。昨叹携手迟，未尽平生怀。",
                "爱君有佳句，一日吟几回。"
            ]
        },
        {
            "title": "寄青城龙谿奂道人",
            "content": [
                "五岳之丈人，西望青瞢瞢。云开露崖峤，百里见石棱。",
                "龙谿盘中峰，上有莲花僧。绝顶小兰若，四时岚气凝。",
                "身同云虚无，心与谿清澄。诵戒龙每听，赋诗人则称。",
                "杉风吹袈裟，石壁悬孤灯。久欲谢微禄，誓将归大乘。",
                "愿闻开士说，庶以心相应。"
            ]
        },
        {
            "title": "青山峡口泊舟怀狄侍御",
            "content": [
                "峡口秋水壮，沙边且停桡。奔涛振石壁，峰势如动摇。",
                "九月芦花新，弥令客心焦。谁念在江岛，故人满天朝。",
                "无处豁心胸，忧来醉能销。往来巴山道，三见秋草凋。",
                "狄生新相知，才调凌云霄。赋诗析造化，入幕生风飙。",
                "把笔判甲兵，战士不敢骄。皆云梁公后，遇鼎还能调。",
                "离别倏经时，音尘殊寂寥。何当见夫子，不叹乡关遥。"
            ]
        },
        {
            "title": "冬夜宿仙",
            "content": [
                "太乙连太白，两山知几重。",
                "路盘石门窄，匹马行才通。",
                "日西倒山寺，林下逢支公。",
                "昨夜山北时，星星闻此钟。",
                "秦女去已久，仙台在中峰。",
                "箫声不可闻，此地留遗踪。",
                "石潭积黛色，每岁投金龙。",
                "乱流争迅湍，喷薄如雷风。",
                "夜来闻清磬，月出苍山空。",
                "空山满清光，水树相玲珑。",
                "回廊映密竹，秋殿隐深松。",
                "灯影落前谿，夜宿水声中。",
                "爱兹林峦好，结宇向谿东。",
                "相识唯山僧，邻家一钓翁。",
                "林晚栗初拆，枝寒梨已红。",
                "物幽兴易惬，事胜趣弥浓。",
                "愿谢区中缘，永依金入宫。",
                "寄报乘辇客，簪裾尔何容。"
            ]
        },
        {
            "title": "陪狄员外早秋",
            "content": [
                "常爱张仪楼，西山正相当。千峰带积雪，百里临城墙。",
                "烟氛扫晴空，草树映朝光。车马隘百井，里閈盘二江。",
                "亚相自登坛，时危安此方。威声振蛮貊，惠化钟华阳。",
                "旌节罗广庭，戈鋋凛秋霜。阶下貔虎士，幕中鹓鹭行。",
                "今我忽登临，顾恩不望乡。知已犹未报，鬓毛飒已苍。",
                "时命难自知，功业岂暂忘。蝉鸣秋城夕，鸟去江天长。",
                "兵马休战争，风尘尚苍茫。谁当共携手，赖有冬官郎。"
            ]
        },
        {
            "title": "初过陇山途",
            "content": [
                "一驿过一驿，驿骑如星流。",
                "平明发咸阳，暮及陇山头。",
                "陇水不可听，呜咽令人愁。",
                "沙尘扑马汗，雾露凝貂裘。",
                "西来谁家子，自道新封侯。",
                "前月发安西，路上无停留。",
                "都护犹未到，来时在西州。",
                "十日过沙碛，终朝风不休。",
                "马走碎石中，四蹄皆血流。",
                "万里奉王事，一身无所求。",
                "也知塞垣苦，岂为妻子谋。",
                "山口月欲出，先照关城楼。",
                "溪流与松风，静夜相飕飗。",
                "别家赖归梦，山塞多离忧。",
                "与子且携手，不愁前路修。"
            ]
        },
        {
            "title": "过梁州奉赠张尚书大夫公",
            "content": [
                "汉中二良将，今昔各一时。韩信此登坛，尚书复来斯。",
                "手把铜虎符，身总丈人师。错落北斗星，照耀黑水湄。",
                "英雄若神授，大材济时危。顷岁遇雷云，精神感灵祇。",
                "勋业振青史，恩德继鸿私。羌虏昔未平，华阳积僵尸。",
                "人烟绝墟落，鬼火依城池。巴汉空水流，褒斜惟鸟飞。",
                "自公布德政，此地生光辉。百堵创里闾，千家恤茕嫠。",
                "层城重鼓角，甲士如熊罴。坐啸风自调，行春雨仍随。",
                "芃芃麦苗长，蔼蔼桑叶肥。浮客相与来，群盗不敢窥。",
                "何幸承嘉惠，小年即相知。富贵情易疏，相逢心不移。",
                "置酒宴高馆，娇歌杂青丝。锦席绣拂庐，玉盘金屈卮。",
                "春景透高戟，江云彗长麾。枥马嘶柳阴，美人映花枝。",
                "门传大夫印，世拥上将旗。承家令名扬，许国苦节施。",
                "戎幕宁久驻，台阶不应迟。别有弹冠士，希君无见遗。"
            ]
        },
        {
            "title": "北庭西郊候封大夫受降回军献上",
            "content": [
                "迎亲辞旧苑，恩诏下储闱。",
                "昨见双鱼去，今看驷马归。",
                "驿帆湘水阔，客舍楚山稀。",
                "手把黄香扇，身披莱子衣。",
                "鹊随金印喜，乌傍板舆飞。",
                "胜作东征赋，还家满路辉。"
            ]
        },
        {
            "title": "登北庭北楼",
            "content": [
                "尝读西域传，汉家得轮台。",
                "古塞千年空，阴山独崔嵬。",
                "二庭近西海，六月秋风来。",
                "日暮上北楼，杀气凝不开。",
                "大荒无鸟飞，但见白龙塠。",
                "旧国眇天末，归心日悠哉。",
                "上将新破胡，西郊绝烟埃。",
                "边城寂无事，抚剑空徘徊。",
                "幸得趋幕中，托身厕群才。",
                "早知安边计，未尽平生怀。"
            ]
        },
        {
            "title": "相和歌辞·长门怨",
            "content": [
                "君王嫌妾妒，闭妾在长门。舞袖垂新宠，愁眉结旧恩。",
                "绿钱侵履迹，红粉湿啼痕。羞被夭桃笑，看春独不言。"
            ]
        },
        {
            "title": "送刘郎将归河东（同用边字）",
            "content": [
                "借问虎贲将，从军凡几年。杀人宝刀缺，走马貂裘穿。",
                "山雨醒别酒，关云迎渡船。谢君贤主将，岂忘轮台边。"
            ]
        },
        {
            "title": "陪使君早春西亭送王赞府赴选（得归字）",
            "content": [
                "西亭系五马，为送故人归。客舍草新出，关门花欲飞。",
                "到来逢岁酒，却去换春衣。吏部应相待，如君才调稀。"
            ]
        },
        {
            "title": "碛西头送李判官入京",
            "content": [
                "一身从远使，万里向安西。汉月垂乡泪，胡沙费马蹄。",
                "寻河愁地尽，过碛觉天低。送子军中饮，家书醉里题。"
            ]
        },
        {
            "title": "送李郎尉武康",
            "content": [
                "潘郎腰绶新，霅上县花春。山色低官舍，湖光映吏人。",
                "不须嫌邑小，莫即耻家贫。更作东征赋，知君有老亲。"
            ]
        },
        {
            "title": "崔驸马山池重送宇文明府（得苗字）",
            "content": [
                "竹里过红桥，花间藉绿苗。",
                "池凉醒别酒，山翠拂行镳。",
                "凤去妆楼闭，凫飞叶县遥。",
                "不逢秦女在，何处听吹箫。"
            ]
        },
        {
            "title": "送宇文舍人出宰元城（得阳字）",
            "content": [
                "双凫出未央，千里过河阳。马带新行色，衣闻旧御香。",
                "县花迎墨绶，关柳拂铜章。别后能为政，相思淇水长。"
            ]
        },
        {
            "title": "送王伯伦应制授正字归",
            "content": [
                "当年最称意，数子不如君。战胜时偏许，名高人共闻。",
                "半天城北雨，斜日灞西云。科斗皆成字，无令错古文。"
            ]
        },
        {
            "title": "虢州酬辛侍御见赠",
            "content": [
                "门柳叶已大，春花今复阑。鬓毛方二色，愁绪日千端。",
                "夫子屡新命，鄙夫仍旧官。相思难见面，时展尺书看。"
            ]
        },
        {
            "title": "潼关镇国",
            "content": [
                "胡寇尚未尽，大军镇关门。旌旗遍草木，兵马如云屯。",
                "圣朝正用武，诸将皆承恩。不见征战功，但闻歌吹喧。",
                "儒生有长策，闭口不敢言。昨从关东来，思与故人论。",
                "何为廊庙器，至今居外藩。黄霸宁淹留，苍生望腾鶱。",
                "卷帘见西岳，仙掌明朝暾。昨夜闻春风，戴胜过后园。",
                "各自限官守，何由叙凉温。离忧不可忘，襟背思树萱。"
            ]
        },
        {
            "title": "敬酬李判官使院即事见呈",
            "content": [
                "公府日无事，吾徒只是闲。草根侵柱础，苔色上门关。",
                "饮砚时见鸟，卷帘晴对山。新诗吟未足，昨夜梦东还。"
            ]
        },
        {
            "title": "奉和杜相公初发京城作",
            "content": [
                "按节辞黄阁，登坛恋赤墀。",
                "衔恩期报主，授律远行师。",
                "野鹊迎金印，郊云拂画旗。",
                "叨陪幕中客，敢和出车诗。"
            ]
        },
        {
            "title": "汉川山行",
            "content": [
                "西蜀方携手，南宫忆比肩。平生犹不浅，羁旅转相怜。",
                "山店云迎客，江村犬吠船。秋来取一醉，须待月光眠。"
            ]
        },
        {
            "title": "江行夜宿龙",
            "content": [
                "官舍临江口，滩声入惯闻。水烟晴吐月，山火夜烧云。",
                "且欲寻方士，无心恋使君。异乡何可住，况复久离群。"
            ]
        },
        {
            "title": "丘中春卧寄王子",
            "content": [
                "田中开白室，林下闭玄关。卷迹人方处，无心云自闲。",
                "竹深喧暮鸟，花缺露春山。胜事那能说，王孙去未还。"
            ]
        },
        {
            "title": "初至",
            "content": [
                "黜官自西掖，待罪临下阳。",
                "空积犬马恋，岂思鹓鹭行。",
                "素多江湖意，偶佐山水乡。",
                "满院池月静，卷帘溪雨凉。",
                "轩窗竹翠湿，案牍荷花香。",
                "白鸟上衣桁，青苔生笔床。",
                "数公不可见，一别尽相忘。",
                "敢恨青琐客，无情华省郎。",
                "早年迷进退，晚节悟行藏。",
                "他日能相访，嵩南旧草堂。"
            ]
        },
        {
            "title": "寄宇文判官",
            "content": [
                "西行殊未已，东望何时还。终日风与雪，连天沙复山。",
                "二年领公事，两度过阳关。相忆不可见，别来头已斑。"
            ]
        },
        {
            "title": "岁暮碛外寄元撝",
            "content": [
                "西风传戍鼓，南望见前军。沙碛人愁月，山城犬吠云。",
                "别家逢逼岁，出塞独离群。发到阳关白，书今远报君。"
            ]
        },
        {
            "title": "入蒲关先寄秦中故人",
            "content": [
                "秦山数点似青黛，渭上一条如白练。",
                "京师故人不可见，寄将两眼看飞燕。",
                "第二百卷"
            ]
        },
        {
            "title": "题李士曹厅壁画度雨云歌",
            "content": [
                "似出栋梁里，如和风雨飞。掾曹有时不敢归，",
                "谓言雨过湿人衣。"
            ]
        },
        {
            "title": "蜀葵花歌",
            "content": [
                "昨日一花开，今日一花开。今日花正好，昨日花已老。",
                "始知人老不如花，可惜落花君莫扫。人生不得长少年，",
                "莫惜床头沽酒钱。请君有钱向酒家，君不见，蜀葵花。"
            ]
        },
        {
            "title": "优钵罗花歌",
            "content": [
                "白山南，赤山北。其间有花人不识，绿茎碧叶好颜色。",
                "叶六瓣，花九房。夜掩朝开多异香，何不生彼中国兮生西方。",
                "移根在庭，媚我公堂。耻与众草之为伍，何亭亭而独芳。何",
                "不为人之所赏兮，深山穷谷委严霜。吾窃悲阳关道路长，曾",
                "不得献于君王。"
            ]
        },
        {
            "title": "感遇",
            "content": [
                "北山有芳杜，靡靡花正发。未及得采之，秋风忽吹杀。",
                "君不见拂云百丈青松柯，纵使秋风无奈何。四时常作青黛色，",
                "可怜杜花不相识。"
            ]
        },
        {
            "title": "宿关西",
            "content": [
                "云送关西雨，风传渭北秋。孤灯然燃客梦，寒杵捣乡愁。",
                "滩上思严子，山中忆许由。苍生今有望，飞诏下林丘。"
            ]
        },
        {
            "title": "宿蒲关东店",
            "content": [
                "关门锁归客，一夜梦还家。月落河上晓，遥闻秦树鸦。",
                "长安二月归正好，杜陵树边纯是花。"
            ]
        },
        {
            "title": "邯郸客舍歌",
            "content": [
                "客从长安来，驱马邯郸道。伤心丛台下，一带生蔓草。",
                "客舍门临漳水边，垂杨下系钓鱼船。邯郸女儿夜沽酒，",
                "对客挑灯夸数钱。酩酊醉时日正午，一曲狂歌垆上眠。"
            ]
        },
        {
            "title": "登古邺城",
            "content": [
                "下马登邺城，城空复何见。",
                "东风吹野火，暮入飞云殿。",
                "城隅南对望陵台，漳水东流不复回。",
                "武帝宫中人去尽，年年春色为谁来。"
            ]
        },
        {
            "title": "渔父",
            "content": [
                "扁舟沧浪叟，心与沧浪清。不自道乡里，无人知姓名。",
                "朝从滩上饭，暮向芦中宿。歌竟还复歌，手持一竿竹。",
                "竿头钓丝长丈馀，鼓枻乘流无定居。世人那得识深意，",
                "此翁取适非取鱼。"
            ]
        },
        {
            "title": "西亭子送李司马",
            "content": [
                "高高亭子郡城西，直上千尺与云齐。盘崖缘壁试攀跻，",
                "群山向下飞鸟低。使君五马天半嘶，丝绳玉壶为君提。",
                "坐来一望无端倪，红花绿柳莺乱啼。千家万井连回谿，",
                "酒行未醉闻暮鸡，点笔操纸为君题。为君题，惜解携。",
                "草萋萋，没马蹄。"
            ]
        },
        {
            "title": "送魏四落第还乡",
            "content": [
                "东归不称意，客舍戴胜鸣。腊酒饮未尽，春衫缝已成。",
                "长安柳枝春欲来，洛阳梨花在前开。魏侯池馆今尚在，",
                "犹有太师歌舞台。君家盛德岂徒然，时人注意在吾贤。",
                "莫令别后无佳句，只向垆头空醉眠。"
            ]
        },
        {
            "title": "送",
            "content": [
                "井上桐叶雨，灞亭卷秋风。故人适战胜，匹马归山东。",
                "问君今年三十几，能使香名满人耳。",
                "君不见三峰直上五千仞，见君文章亦如此。",
                "如君兄弟天下稀，雄辞健笔皆若飞。将军金印亸紫绶，",
                "御史铁冠重绣衣。乔生作尉别来久，因君为问平安否。",
                "魏侯校理复何如，前日人来不得书。陆浑山下佳可赏，",
                "蓬阁闲时日应往。自料青云未有期，谁知白发偏能长。",
                "垆头青丝白玉瓶，别时相顾酒如倾。摇鞭举袂忽不见，",
                "千树万树空蝉鸣。"
            ]
        },
        {
            "title": "送郭乂杂言",
            "content": [
                "地上青草出，经冬今始归。博陵无近信，犹未换春衣。",
                "怜汝不忍别，送汝上酒楼。初行莫早发，且宿霸桥头。",
                "功名须及早，岁月莫虚掷。早年已工诗，近日兼注易。",
                "何时过东洛，早晚度盟津。朝歌城边柳亸地，",
                "邯郸道上花扑人。去年四月初，我正在河朔。",
                "曾上君家县北楼，楼上分明见恒岳。中山明府待君来，",
                "须计行程及早回。到家速觅长安使，待汝书封我自开。"
            ]
        },
        {
            "title": "送张献心充副使归河西杂句",
            "content": [
                "将门子弟君独贤，一从受命常在边。未至三十已高位，",
                "腰间金印色赭然。前日承恩白虎殿，归来见者谁不羡。",
                "箧中赐衣十重馀，案上军书十二卷。看君谋智若有神，",
                "爱君词句皆清新。澄湖万顷深见底，清冰一片光照人。",
                "云中昨夜使星动，西门驿楼出相送。玉瓶素蚁腊酒香，",
                "金鞭白马紫游缰。花门南，燕支北，张掖城头云正黑，",
                "送君一去天外忆。"
            ]
        },
        {
            "title": "赠酒泉韩太守",
            "content": [
                "太守有能政，遥闻如古人。俸钱尽供客，家计常清贫。",
                "酒泉西望玉关道，千山万碛皆白草。辞君走马归长安，",
                "忆君倏忽令人老。"
            ]
        },
        {
            "title": "送宇文南金放后",
            "content": [
                "归去不得意，北京关路赊。却投晋山老，愁见汾阳花。",
                "翻作灞陵客，怜君丞相家。夜眠旅舍雨，晓辞春城鸦。",
                "送君系马青门口，胡姬垆头劝君酒。为问太原贤主人，",
                "春来更有新诗否。"
            ]
        },
        {
            "title": "赠西岳山人李冈",
            "content": [
                "君隐处，当一星。莲花峰头饭黄精，仙人掌上演丹经。",
                "鸟可到，人莫攀，隐来十年不下山。袖中短书谁为达，",
                "华阴道士卖药还。"
            ]
        },
        {
            "title": "乐府杂曲·鼓吹曲辞·凯歌六首",
            "content": [
                "汉将承恩西破戎，捷书先奏未央宫。",
                "天子预开麟阁待，只今谁数贰师功。",
                "官军西出过楼兰，营幕傍临月窟寒。",
                "蒲海晓霜凝马尾，葱山夜雪扑旌竿。",
                "鸣笳叠鼓拥回军，破国平蕃昔未闻。",
                "丈夫鹊印摇边月，大将龙旗掣海云。",
                "日落辕门鼓角鸣，千群面缚出蕃城。",
                "洗兵鱼海云迎阵，秣马龙堆月照营。",
                "蕃军遥见汉家营，满谷连山遍哭声。",
                "万箭千刀一夜杀，平明流血浸空城。",
                "暮雨旌旗湿未干，胡烟白草日光寒。",
                "昨夜将军连晓战，蕃军只见马空鞍。"
            ]
        },
        {
            "title": "走马川行奉送封大夫出师西征",
            "content": [
                "君不见走马川行雪海边，平沙莽莽黄入天。",
                "轮台九月风夜吼，一川碎石大如斗，随风满地石乱走。",
                "匈奴草黄马正肥，金山西见烟尘飞，汉家大将西出师。",
                "将军金甲夜不脱，半夜军行戈相拨，风头如刀面如割。",
                "马毛带雪汗气蒸，五花连钱旋作冰，幕中草檄砚水凝。",
                "虏骑闻之应胆慑，料知短兵不敢接，车师西门伫献捷。",
                ""
            ]
        },
        {
            "title": "与高适、薛据登慈恩寺浮图",
            "content": [
                "塔势如涌出，孤高耸天宫。",
                "登临出世界，磴道盘虚空。",
                "突兀压神州，峥嵘如鬼工。",
                "四角碍白日，七层摩苍穹。",
                "下窥指高鸟，俯听闻惊风。",
                "连山若波涛，奔走似朝东。",
                "青槐夹驰道，宫馆何玲珑。",
                "秋色从西来，苍然满关中。",
                "五陵北原上，万古青濛濛。",
                "净理了可悟，胜因夙所宗。",
                "誓将挂冠去，觉道资无穷。",
                ""
            ]
        },
        {
            "title": "玉门关盖将军歌",
            "content": [
                "盖将军，真丈夫。行年三十执金吾，身长七尺颇有须。",
                "玉门关城迥且孤，黄沙万里白草枯。南邻犬戎北接胡，",
                "将军到来备不虞。五千甲兵胆力粗，军中无事但欢娱。",
                "暖屋绣帘红地炉，织成壁衣花氍毹。灯前侍婢泻玉壶，",
                "金铛乱点野酡酥。紫绂金章左右趋，问著只是苍头奴。",
                "美人一双闲且都，朱唇翠眉映明矑。清歌一曲世所无，",
                "今日喜闻凤将雏。可怜绝胜秦罗敷，使君五马谩踟蹰。",
                "野草绣窠紫罗襦，红牙缕马对樗蒱。玉盘纤手撒作卢，",
                "众中夸道不曾输。枥上昂昂皆骏驹，桃花叱拨价最殊。",
                "骑将猎向城南隅，腊日射杀千年狐。我来塞外按边储，",
                "为君取醉酒剩沽。醉争酒盏相喧呼，忽忆咸阳旧酒徒。"
            ]
        },
        {
            "title": "春梦",
            "content": [
                "洞房昨夜春风起，故人尚隔湘江水。",
                "枕上片时春梦中，行尽江南数千里。"
            ]
        },
        {
            "title": "山房春事",
            "content": [
                "梁园日暮乱飞鸦，极目萧条三两家。",
                "庭树不知人去尽，春来还发旧时花。"
            ]
        },
        {
            "title": "轮台歌奉送封大夫出师西征",
            "content": [
                "轮台城头夜吹角，轮台城北旄头落。",
                "羽书昨夜过渠黎，单于已在金山西。",
                "戍楼西望烟尘黑，汉兵屯在轮台北。",
                "上将拥旄西出征，平明吹笛大军行。",
                "四边伐鼓雪海涌，三军大呼阴山动。",
                "虏塞兵气连云屯，战场白骨缠草根。",
                "剑河风急雪片阔，沙口石冻马蹄脱。",
                "亚相勤王甘苦辛，誓将报主静边尘。",
                "古来青史谁不见，今见功名胜古人。",
                ""
            ]
        },
        {
            "title": "逢入京使",
            "content": [
                "故国东望路漫漫，双袖龙钟泪不干。",
                "马上相逢无纸笔，凭君传语报平安。",
                ""
            ]
        },
        {
            "title": "奉和杜相公发益昌",
            "content": [
                "相公临戎别帝京，拥麾持节远横行。",
                "朝登剑阁云随马，夜渡巴江雨洗兵。",
                "山花万朵迎征盖，川柳万条拂去旌。",
                "暂到蜀城应计日，须知明主待持衡。"
            ]
        },
        {
            "title": "火山云歌送別",
            "content": [
                "火山突兀赤亭口，火山五月火云厚。",
                "火云满山凝未开，飞鸟千里不敢来。",
                "平明乍逐胡风断，薄暮浑随塞雨回。",
                "缭绕斜吞铁关树，氛氲半掩交河戍。",
                "迢迢征路火山东，山上孤云随马去。"
            ]
        },
        {
            "title": "献封大夫破插仙凯歌",
            "content": [
                "官军西出过楼兰，营幕旁临月窟寒。",
                "蒲海晓霜凝马尾，葱山夜雪扑旗竿。"
            ]
        },
        {
            "title": "白雪歌送武判官归京",
            "content": [
                "北风卷地白草折，胡天八月即飞雪。",
                "忽如一夜春风来，千树万树梨花开。",
                "散入珠帘湿罗幕，狐裘不暖锦衾薄。",
                "将军角弓不得控，都护铁衣冷犹著。",
                "瀚海阑干百丈冰，愁云惨淡万里凝。",
                "中军置酒饮归客，胡琴琵琶与羌笛。",
                "纷纷暮雪下辕门，风掣红旗冻不翻。",
                "轮台东门送君去，去时雪满天山路。",
                "山回路转不见君，雪上空留马行处。",
                ""
            ]
        },
        {
            "title": "和贾舍人早朝",
            "content": [
                "鸡鸣紫陌曙光寒，莺啭皇州春色阑。",
                "金阙晓钟开万户，玉阶仙仗拥千官。",
                "花迎剑佩星初落，柳拂旌旗露未干。",
                "独有凤凰池上客，阳春一曲和皆难。",
                ""
            ]
        },
        {
            "title": "寄左省杜拾遗",
            "content": [
                "联步趋丹陛，分曹限紫微。",
                "晓随天仗入，暮惹御香归。",
                "白发悲花落，青云羡鸟飞。",
                "圣朝无阙事，自觉谏书稀。",
                ""
            ]
        },
        {
            "title": "行军九日思长安故园",
            "content": [
                "强欲登高去，无人送酒来。",
                "遥怜故园菊，应傍战场开。"
            ]
        }
    ]
}