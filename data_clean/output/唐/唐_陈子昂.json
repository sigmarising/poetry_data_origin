{
    "dynasty": "唐",
    "author": "陈子昂",
    "intro": "陈子昂（661－702）字伯玉。少任侠。其诗标举汉魏风骨，强调兴寄，反对柔靡之风，是唐代诗歌革新的先驱。有《陈子昂集》。",
    "items": [
        {
            "title": "送魏大从军",
            "content": [
                "匈奴犹未灭，魏绛复从戎。",
                "怅别三河边，言追六郡雄。",
                "雁山横化北，狐塞接云中。",
                "勿使燕然上，惟留汉将功。",
                ""
            ]
        },
        {
            "title": "合州津口别舍弟至东阳峡，步趁不及，眷然有",
            "content": [
                "江潭共为客，洲浦独迷津。思积芳庭树，心断白眉人。",
                "同衾成楚越，别岛类胡秦。林岸随天转，云峰逐望新。",
                "遥遥终不见，默默坐含嚬。念别疑三月，经游未一旬。",
                "孤舟多逸兴，谁共尔为邻。"
            ]
        },
        {
            "title": "同王员外雨后登开元寺南楼，因酬晖上人独坐",
            "content": [
                "钟梵经行罢，香林坐入禅。岩庭交杂树，石濑泻鸣泉。",
                "水月心方寂，云霞思独玄。宁知人世里，疲病得攀缘。"
            ]
        },
        {
            "title": "万州晓发放舟乘涨，还寄蜀中亲朋",
            "content": [
                "空濛岩雨霁，烂熳晓云归。啸旅乘明发，奔桡骛断矶。",
                "苍茫林岫转，络绎涨涛飞。远岸孤烟出，遥峰曙日微。",
                "前瞻未能眴，坐望日相依。曲直多今古，经过失是非。",
                "还期方浩浩，征思日騑騑。寄谢千金子，江海事多违。"
            ]
        },
        {
            "title": "南山家园林木交映，盛夏五月幽然清，独坐思",
            "content": [
                "寂寥守寒巷，幽独卧空林。松竹生虚白，阶庭横古今。",
                "郁蒸炎夏晚，栋宇閟清阴。轩窗交紫霭，檐户对苍岑。",
                "凤蕴仙人箓，鸾歌素女琴。忘机委人代，闭牖察天心。",
                "蛱蝶怜红药，蜻蜓爱碧浔。坐观万象化，方见百年侵。",
                "扰扰将何息，青青长苦吟。愿随白云驾，龙鹤相招寻。"
            ]
        },
        {
            "title": "宿空舲峡青树村浦",
            "content": [
                "的的明月水。",
                "啾啾寒夜猿。",
                "客思浩方乱。",
                "洲浦寂无喧。",
                "忆作千金子。",
                "宁知九逝魂。",
                "虚闻事朱阙。",
                "结绶骛华轩。",
                "委别高堂爱。",
                "窥觎明主恩。",
                "今成转蓬去。",
                "叹息复何言。"
            ]
        },
        {
            "title": "三月三日宴王明府山亭（见《岁时杂咏》）",
            "content": [
                "暮春嘉月，上巳芳辰。群公禊饮，于洛之滨。"
            ]
        },
        {
            "title": "题田洗马游岩桔槔",
            "content": [
                "望苑长为客，商山遂不归。谁怜北陵井，未息汉阴机。"
            ]
        },
        {
            "title": "万州晓发放舟",
            "content": [
                "空濛岩雨霁，烂熳晓云归。啸旅乘明发，奔桡骛断矶。",
                "苍茫林岫转，络绎涨涛飞。远岸孤烟出，遥峰曙日微。",
                "前瞻未能眴，坐望日相依。曲直多今古，经过失是非。",
                "还期方浩浩，征思日騑騑。寄谢千金子，江海事多违。"
            ]
        },
        {
            "title": "合州津口别舍弟至",
            "content": [
                "江潭共为客，洲浦独迷津。思积芳庭树，心断白眉人。",
                "同衾成楚越，别岛类胡秦。林岸随天转，云峰逐望新。",
                "遥遥终不见，默默坐含嚬。念别疑三月，经游未一旬。",
                "孤舟多逸兴，谁共尔为邻。"
            ]
        },
        {
            "title": "秋日遇荆州府崔兵曹使宴",
            "content": [
                "輶轩凤凰使，林薮鹖鸡冠。江湖一相许，云雾坐交欢。",
                "兴尽崔亭伯，言忘释道安。林光稍欲暮，岁物已将阑。",
                "古树苍烟断，虚亭白露寒。瑶琴山水曲，今日为君弹。"
            ]
        },
        {
            "title": "奉和皇帝上礼抚事述怀应制",
            "content": [
                "大君忘自我，应运居紫宸。揖让期明辟，讴歌且顺人。",
                "轩宫帝图盛，皇极礼容申。南面朝万国，东堂会百神。",
                "云陛旂常满，天庭玉帛陈。钟石和睿思，雷雨被深仁。",
                "承平信娱乐，王业本艰辛。愿罢瑶池宴，来观农扈春。",
                "卑宫昭夏德，尊老睦尧亲。微臣敢拜手，歌舞颂维新。"
            ]
        },
        {
            "title": "春晦饯陶七于江南同用风字",
            "content": [
                "黄鹤烟云去，青江琴酒同。离帆方楚越，沟水复西东。",
                "芙蓉生夏浦，杨柳送春风。明日相思处，应对菊花丛。"
            ]
        },
        {
            "title": "送殷大入蜀",
            "content": [
                "禺山金碧路，此地饶英灵。送君一为别，栖断故乡情。",
                "片云生极浦，斜日隐离亭。坐看征骑没，惟见远山青。"
            ]
        },
        {
            "title": "居延海树闻莺同作",
            "content": [
                "边地无芳树，莺声忽听新。间关如有意，愁绝若怀人。",
                "明妃失汉宠，蔡女没胡尘。坐闻应落泪，况忆故园春。"
            ]
        },
        {
            "title": "同王员外雨后登",
            "content": [
                "钟梵经行罢，香林坐入禅。岩庭交杂树，石濑泻鸣泉。",
                "水月心方寂，云霞思独玄。宁知人世里，疲病得攀缘。"
            ]
        },
        {
            "title": "春台引",
            "content": [
                "感阳春兮生碧草之油油。",
                "怀宇宙以伤远，登高台而写忧。",
                "迟美人兮不见，恐青岁之遂遒。",
                "从毕公以酣饮，寄林塘而一留。",
                "采芳荪于北渚，忆桂树于南州。",
                "何云木之美丽，而池馆之崇幽。",
                "星台秀士，月旦诸子。",
                "嘉青鸟之辰，迎火龙之始。",
                "挟宝书与瑶瑟，芳蕙华而兰靡。",
                "乃掩白蘋，藉绿芷。酒既醉，乐未已。",
                "击青钟，歌渌水。",
                "怨青春之萎绝，赠瑶台之旖旎。",
                "愿一见而道意，结众芳之绸缪。",
                "曷余情之荡漾，瞩青云以增愁。",
                "怅三山之飞鹤，忆海上之白鸥。",
                "重曰：",
                "群仙去兮青春颓，岁华歇兮黄鸟哀。",
                "富贵荣乐几时兮，朱宫碧堂生青苔，",
                "白云兮归来。"
            ]
        },
        {
            "title": "山水粉图",
            "content": [
                "山图之白云兮，若巫山之高丘。纷群翠之鸿溶，",
                "又似蓬瀛海水之周流。信夫人之好道，爱云山以幽求。"
            ]
        },
        {
            "title": "南山家",
            "content": [
                "寂寥守寒巷，幽独卧空林。松竹生虚白，阶庭横古今。",
                "郁蒸炎夏晚，栋宇閟清阴。轩窗交紫霭，檐户对苍岑。",
                "凤蕴仙人箓，鸾歌素女琴。忘机委人代，闭牖察天心。",
                "蛱蝶怜红药，蜻蜓爱碧浔。坐观万象化，方见百年侵。",
                "扰扰将何息，青青长苦吟。愿随白云驾，龙鹤相招寻。"
            ]
        },
        {
            "title": "蓟丘览古赠卢居士藏用七首·燕昭王",
            "content": [
                "南登碣石坂，遥望黄金台。丘陵尽乔木，昭王安在哉。",
                "霸图怅已矣，驱马复归来。"
            ]
        },
        {
            "title": "与东方左史虬修竹篇",
            "content": [
                "龙种生南岳，孤翠郁亭亭。峰岭上崇崒，烟雨下微冥。",
                "夜闻鼯鼠叫，昼聒泉壑声。春风正淡荡，白露已清泠。",
                "哀响激金奏，密色滋玉英。岁寒霜雪苦，含彩独青青。",
                "岂不厌凝冽，羞比春木荣。春木有荣歇，此节无凋零。",
                "始愿与金石，终古保坚贞。不意伶伦子，吹之学凤鸣。",
                "遂偶云和瑟，张乐奏天庭。妙曲方千变，箫韶亦九成。",
                "信蒙雕斫美，常愿事仙灵。驱驰翠虬驾，伊郁紫鸾笙。",
                "结交嬴台女，吟弄升天行。携手登白日，远游戏赤城。",
                "低昂玄鹤舞，断续彩云生。永随众仙逝，三山游玉京。"
            ]
        },
        {
            "title": "感遇诗三十八首",
            "content": [
                "微月生西海，幽阳始代升。圆光正东满，阴魄已朝凝。",
                "太极生天地，三元更废兴。至精谅斯在，三五谁能征。",
                "兰若生春夏，芊蔚何青青。幽独空林色，朱蕤冒紫茎。",
                "迟迟白日晚，袅袅秋风生。岁华尽摇落，芳意竟何成。",
                "苍苍丁零塞，今古缅荒途。亭堠何摧兀，暴骨无全躯。",
                "黄沙幕南起，白日隐西隅。汉甲三十万，曾以事匈奴。",
                "但见沙场死，谁怜塞上孤。",
                "乐羊为魏将，食子殉军功。骨肉且相薄，他人安得忠。",
                "吾闻中山相，乃属放麑翁。孤兽犹不忍，况以奉君终。",
                "市人矜巧智，于道若童蒙。倾夺相夸侈，不知身所终。",
                "曷见玄真子，观世玉壶中。窅然遗天地，乘化入无穷。",
                "吾观龙变化，乃知至阳精。石林何冥密，幽洞无留行。",
                "古之得仙道，信与元化并。玄感非象识，谁能测沉冥。",
                "世人拘目见，酣酒笑丹经。昆仑有瑶树，安得采其英。",
                "白日每不归，青阳时暮矣。茫茫吾何思，林卧观无始。",
                "众芳委时晦，鶗鴂鸣悲耳。鸿荒古已颓，谁识巢居子。",
                "吾观昆仑化，日月沦洞冥。精魄相交会，天壤以罗生。",
                "仲尼推太极，老聃贵窈冥。西方金仙子，崇义乃无明。",
                "空色皆寂灭，缘业定何成。名教信纷藉，死生俱未停。",
                "圣人秘元命，惧世乱其真。如何嵩公辈，诙谲误时人。",
                "先天诚为美，阶乱祸谁因。长城备胡寇，嬴祸发其亲。",
                "赤精既迷汉，子年何救秦。去去桃李花，多言死如麻。",
                "深居观元化，悱然争朵颐。谗说相啖食，利害纷口疑口疑。",
                "便便夸毗子，荣耀更相持。务光让天下，商贾竞刀锥。",
                "已矣行采芝，万世同一时。知",
                "吾爱鬼谷子，青溪无垢氛。囊括经世道，遗身在白云。",
                "七雄方龙斗，天下久无君。浮荣不足贵，遵养晦时文。",
                "舒可弥宇宙，卷之不盈分。岂徒山木寿，空与麋鹿群。",
                "呦呦南山鹿，罹罟以媒和。招摇青桂树，幽蠹亦成科。",
                "世情甘近习，荣耀纷如何。怨憎未相复，亲爱生祸罗。",
                "瑶台倾巧笑，玉杯殒双蛾。谁见枯城蘖，青青成斧柯。",
                "林居病时久，水木澹孤清。闲卧观物化，悠悠念无生。",
                "青春始萌达，朱火已满盈。徂落方自此，感叹何时平。",
                "临岐泣世道，天命良悠悠。昔日殷王子，玉马遂朝周。",
                "宝鼎沦伊谷，瑶台成古丘。西山伤遗老，东陵有故侯。",
                "贵人难得意，赏爱在须臾。莫以心如玉，探他明月珠。",
                "昔称夭桃子，今为"
            ]
        },
        {
            "title": "赠别冀侍御崔司议",
            "content": [
                "有道君匡国。",
                "无闷余在林。",
                "白云峨眉上。",
                "岁晚来相寻。"
            ]
        },
        {
            "title": "古意题徐令壁（一作题著作令壁）",
            "content": [
                "白云苍梧来。",
                "氛氲万里色。",
                "闻君太平世。",
                "栖泊灵台侧。"
            ]
        },
        {
            "title": "题田洗马游岩桔槔",
            "content": [
                "望苑长为客。",
                "商山遂不归。",
                "谁怜北陵井。",
                "未息汉阴机。"
            ]
        },
        {
            "title": "题祀山烽树赠乔十二侍御",
            "content": [
                "汉庭荣巧宦。",
                "云阁薄边功。",
                "可怜骢马使。",
                "白首为谁雄。"
            ]
        },
        {
            "title": "还至张掖古城闻东军告捷赠韦五虚已",
            "content": [
                "孟秋首归路。",
                "仲月旅边亭。",
                "闻道兰山战。",
                "相邀在井陉。",
                "屡斗关月满。",
                "三捷虏云平。",
                "汉军追北地。",
                "胡骑走南庭。",
                "君为幕中士。",
                "畴昔好言兵。",
                "白虎锋应出。",
                "青龙阵几成。",
                "披图见丞相。",
                "按节入咸京。",
                "宁知玉门道。",
                "翻作陇西行。",
                "北海朱旄落。",
                "东归白露生。",
                "纵横未得意。",
                "寂寞寡相迎。",
                "负剑空叹息。",
                "苍茫登古城。"
            ]
        },
        {
            "title": "初入峡苦风寄故乡亲友",
            "content": [
                "故乡今日友。",
                "欢会坐应同。",
                "宁知巴峡路。",
                "辛苦石尤风。"
            ]
        },
        {
            "title": "同旻上人伤寿安傅少府",
            "content": [
                "生涯良浩浩。",
                "天命固谆谆。",
                "闻道神仙尉。",
                "怀德遂为邻。",
                "畴昔逢尧日。",
                "衣冠仕汉辰。",
                "交游纷若凤。",
                "词翰宛如麟。",
                "太息劳黄绶。",
                "长思谒紫宸。",
                "金兰徒有契。",
                "玉树已埋尘。",
                "把臂虽无托。",
                "平生固亦亲。",
                "援琴一流涕。",
                "旧馆几沾巾。",
                "杳杳泉中夜。",
                "悠悠世上春。",
                "幽明长隔此。",
                "歌哭为何人。",
                "",
                "南山家园林木交映盛夏五月幽然清凉独坐思远率成十韵",
                "寂寥守寒巷。",
                "幽独卧空林。",
                "松竹生虚白。",
                "阶庭横古今。",
                "郁蒸炎夏晚。",
                "栋宇闷清阴。",
                "轩窗交紫霭。",
                "檐户对苍岑。",
                "凤蕴仙人●。",
                "鸾歌素女琴。",
                "忘机委人代。",
                "闭牖察天心。",
                "蛱蝶怜红药。",
                "蜻蜓爱碧浔。",
                "坐观万象化。",
                "方见百年侵。",
                "扰扰将何息。",
                "青青长苦吟。",
                "愿随白云驾。",
                "龙鹤相招寻。"
            ]
        },
        {
            "title": "入东阳峡与李明府舟前後不相及",
            "content": [
                "东岩初解缆，南浦遂离群。出没同洲岛，沿洄异渚濆。",
                "风烟犹可望，歌笑浩难闻。路转青山合，峰回白日曛。",
                "奔涛上漫漫，积水下沄沄。倏忽犹疑及，差池复两分。",
                "离离间远树，蔼蔼没遥氛。地上巴陵道，星连牛斗文。",
                "孤狖啼寒月，哀鸿叫断云。仙舟不可见，摇思坐氛氲。"
            ]
        },
        {
            "title": "入峭峡安居溪伐木溪源幽邃林岭相映有奇致焉",
            "content": [
                "肃徒歌伐木，骛楫漾轻舟。靡迤随回水，潺湲溯浅流。",
                "烟沙分两岸，露岛夹双洲。古树连云密，交峰入浪浮。",
                "岩潭相映媚，溪谷屡环周。路迥光逾逼，山深与转幽。",
                "麇鼯寒思晚，猿鸟暮声秋。誓息兰台策，将从桂树游。",
                "因书谢亲爱，千岁觅蓬丘。"
            ]
        },
        {
            "title": "万州晓发放舟乘涨还寄蜀中亲朋",
            "content": [
                "空蒙岩雨霁。",
                "烂熳晓云归。",
                "啸旅乘明发。",
                "奔桡骛断矶。",
                "苍芒林岫转。",
                "络绎涨涛飞。",
                "远岸孤烟出。",
                "遥峰曙日微。",
                "前瞻未能●。",
                "坐望已相依。",
                "曲直多今古。",
                "经过失是非。",
                "还期方浩浩。",
                "征思日●●。",
                "寄谢千金子。",
                "江海事多违。"
            ]
        },
        {
            "title": "于长史山池三日曲水宴",
            "content": [
                "摘兰藉芳月。",
                "祓宴坐回汀。",
                "泛滟清流满。",
                "葳蕤白芷生。",
                "金弦挥赵瑟。",
                "玉指弄秦筝。",
                "岩榭风光媚。",
                "郊园春树平。",
                "烟花飞御道。",
                "罗绮照昆明。",
                "日落红尘合。",
                "车马乱纵横。",
                "",
                "合州津口别舍弟至东阳峡步趁不及眷然有忆作以示之",
                "江潭共为客。",
                "洲浦独迷津。",
                "思积芳庭树。",
                "心断白眉人。",
                "同衾成楚越。",
                "别岛类胡秦。",
                "林岸随天转。",
                "云峰逐望新。",
                "遥遥终不见。",
                "默默坐含颦。",
                "念别疑三月。",
                "经游未一旬。",
                "孤舟多逸兴。",
                "谁共尔为邻。"
            ]
        },
        {
            "title": "卧病家园",
            "content": [
                "世上无名子。",
                "人间岁月赊。",
                "纵横策已弃。",
                "寂寞道为家。",
                "卧病谁能问。",
                "闲居空物华。",
                "犹忆灵台友。",
                "栖真隐太霞。",
                "还丹奔日御。",
                "却老饵云芽。",
                "宁知白社客。",
                "不厌青门瓜。"
            ]
        },
        {
            "title": "秋日遇荆州府崔兵曹使宴",
            "content": [
                "●轩凤皇使。",
                "林薮●鸡冠。",
                "江湖一相许。",
                "云雾坐交欢。",
                "兴尽崔亭伯。",
                "言忘释道安。",
                "林光稍欲暮。",
                "岁物已将阑。",
                "古树苍烟断。",
                "虚亭白露寒。",
                "瑶琴山水曲。",
                "今日为君弹。"
            ]
        },
        {
            "title": "和陆明府赠将军重出塞",
            "content": [
                "忽闻天上将。",
                "关塞重横行。",
                "始返楼兰国。",
                "还向朔方城。",
                "黄金装戎马。",
                "白羽集神兵。",
                "星月开天阵。",
                "山川列地营。",
                "晚风吹画角。",
                "春色耀飞旌。",
                "宁知班定远。",
                "犹是一书生。"
            ]
        },
        {
            "title": "赠赵六贞固二首",
            "content": [
                "回中烽火入，塞上追兵起。此时边朔寒，登陇思君子。",
                "东顾望汉京，南山云雾里。",
                "赤螭媚其彩，婉娈苍梧泉。昔者琅琊子，躬耕亦慨然。",
                "美人岂遐旷，之子乃前贤。良辰在何许，白日屡颓迁。",
                "道心固微密，神用无留连。舒可弥宇宙，揽之不盈拳。",
                "蓬莱久芜没，金石徒精坚。良宝委短褐，闲琴独婵娟。"
            ]
        },
        {
            "title": "赠严仓曹乞推命录",
            "content": [
                "少学纵横术。",
                "游楚复游燕。",
                "栖遑长委命。",
                "富贵未知天。",
                "闻道沈冥客。",
                "青囊有秘篇。",
                "九宫探万象。",
                "三算极重玄。",
                "愿奉唐生诀。",
                "将知跃马年。",
                "非同墨翟问。",
                "空滞杀龙川。"
            ]
        },
        {
            "title": "宿空●【左舟右令】峡青树村浦",
            "content": [
                "的的明月水。",
                "啾啾寒夜猿。",
                "客思浩方乱。",
                "洲浦寂无喧。",
                "忆作千金子。",
                "宁知九逝魂。",
                "虚闻事朱阙。",
                "结绶骛华轩。",
                "委别高堂爱。",
                "窥觎明主恩。",
                "今成转蓬去。",
                "叹息复何言。"
            ]
        },
        {
            "title": "岘山怀古",
            "content": [
                "秣马临荒甸。",
                "登高览旧都。",
                "犹悲坠泪碣。",
                "尚想卧龙图。",
                "城邑遥分楚。",
                "山川半入吴。",
                "丘陵徒自出。",
                "贤圣几凋枯。",
                "野树苍烟断。",
                "津楼晚气孤。",
                "谁知万里客。",
                "怀古正踌蹰。"
            ]
        },
        {
            "title": "白帝城怀古",
            "content": [
                "日落沧江晚。",
                "停桡问土风。",
                "城临巴子国。",
                "台没汉王宫。",
                "荒服仍周甸。",
                "深山尚禹功。",
                "岩悬青壁断。",
                "地险碧流通。",
                "古木 生云际。",
                "孤帆出雾中。",
                "川途去无限。",
                "客思坐何穷。"
            ]
        },
        {
            "title": "酬田逸人游岩见寻不遇题隐居里壁",
            "content": [
                "游人献书去。",
                "薄暮返灵台。",
                "传道寻仙友。",
                "青囊卖卜来。",
                "闻莺忽相访。",
                "题凤久裴回。",
                "石髓空盈握。",
                "金经秘不开。",
                "还疑缝掖子。",
                "复似洛阳才。"
            ]
        },
        {
            "title": "江上暂别萧四刘三旋欣接遇",
            "content": [
                "昨夜沧江别。",
                "言乖天汉游。",
                "宁期此相遇。",
                "尚接武陵洲。",
                "结绶还逢育。",
                "衔杯且对刘。",
                "波潭一弥弥。",
                "临望几悠悠。",
                "山水丹青杂。",
                "烟云紫翠浮。",
                "终愧神仙友。",
                "来接野人舟。"
            ]
        },
        {
            "title": "奉和皇帝上（ 一作丘 ）礼抚事述怀应制",
            "content": [
                "大君忘自我。",
                "应运居紫宸。",
                "揖让期明辟。",
                "讴歌且顺人。",
                "轩宫帝图盛。",
                "皇极礼容申。",
                "南面朝万国。",
                "东堂会百神。",
                "云陛旗常满。",
                "天庭玉帛陈。",
                "钟石和睿思。",
                "雷雨被深仁。",
                "承平信娱乐。",
                "王业本艰辛。",
                "愿罢瑶池宴。",
                "来观农扈春。",
                "卑宫昭夏德。",
                "尊老睦尧亲。",
                "微臣敢拜手。",
                "歌舞颂维新。"
            ]
        },
        {
            "title": "洛城观●【左酉右甫】应制",
            "content": [
                "圣人信恭己，天命允昭回。苍极神功被，青云秘箓开。",
                "垂衣受金册，张乐宴瑶台。云凤休征满，鱼龙杂戏来。",
                "崇恩逾五日，惠泽畅三才。玉帛群臣醉，徽章缛礼该。",
                "方睹升中禅，言观拜洛回。微臣固多幸，敢上万年杯。"
            ]
        },
        {
            "title": "上元夜效小庾体",
            "content": [
                "三五月华新。",
                "遨游逐上春。",
                "相邀洛城曲。",
                "追宴小平津。",
                "楼上看珠妓。",
                "车中见玉人。",
                "芳宵殊未极。",
                "随意守灯轮。",
                "。"
            ]
        },
        {
            "title": "魏氏园林人赋一物得秋亭萱草",
            "content": [
                "昔时幽径里。",
                "荣耀杂春丛。",
                "今来玉墀上。",
                "销歇畏秋风。",
                "细叶犹含绿。",
                "鲜花未吐红。",
                "忘忧谁见赏。",
                "空此北堂中。"
            ]
        },
        {
            "title": "宴胡楚真禁所",
            "content": [
                "人生固有命。",
                "天道信无言。",
                "青绳一相点。",
                "白璧遂成冤。",
                "请室闲逾邃。",
                "幽庭春未暄。",
                "寄谢韩安国。",
                "何惊狱吏尊。"
            ]
        },
        {
            "title": "群公集毕氏林亭",
            "content": [
                "金门有遗世。",
                "鼎实恣和邦。",
                "默语谁能识。",
                "琴樽寄北窗。",
                "子牟恋魏阙。",
                "渔父爱沧江。",
                "良时信同此。",
                "岁晚迹难双。"
            ]
        },
        {
            "title": "晦日重宴高氏林亭",
            "content": [
                "公子好追随。",
                "爱客不知疲。",
                "象筵开玉馔。",
                "翠羽饰金卮。",
                "此时高宴所。",
                "讵灭习家池。",
                "循涯倦短翮。",
                "何处俪长离。"
            ]
        },
        {
            "title": "夏日游晖上人房",
            "content": [
                "山水开精舍。",
                "琴歌列梵筵。",
                "人疑白楼赏。",
                "地似竹林禅。",
                "对户池光乱。",
                "交轩岩翠连。",
                "色空今已寂。",
                "乘月弄澄泉。"
            ]
        },
        {
            "title": "晦日宴高氏林亭",
            "content": [
                "寻春游上路。",
                "追宴入山家。",
                "主第簪缨满。",
                "皇州景望华。",
                "玉池初吐溜。",
                "珠树始开花。",
                "欢娱方未极。",
                "林阁散余霞。"
            ]
        },
        {
            "title": "宿襄河驿浦",
            "content": [
                "沿流辞北渚。",
                "结缆宿南洲。",
                "合岸昏初夕。",
                "回塘暗不流。",
                "卧闻塞鸿断。",
                "坐听峡猿愁。",
                "沙浦明如月。",
                "汀葭晦若秋。",
                "不及能鸣雁。",
                "徒思海上鸥。",
                "天河殊未晓。",
                "沧海信悠悠。"
            ]
        },
        {
            "title": "月夜有怀",
            "content": [
                "美人挟赵瑟。",
                "微月在西轩。",
                "寂寞夜何久。",
                "殷勤玉指繁。",
                "清光委衾枕。",
                "遥思属湘沅。",
                "空帘隔星汉。",
                "犹梦感精魂。"
            ]
        },
        {
            "title": "登蓟城西北楼送崔著作融入都",
            "content": [
                "蓟楼望燕国。",
                "负剑喜兹登。",
                "清规子方奏。",
                "单戟我无能。",
                "仲冬边风急。",
                "云汉复霜棱。",
                "慷慨竟何道。",
                "西南恨失朋。"
            ]
        },
        {
            "title": "喜遇冀侍御●【左王右圭】崔司议泰之二使",
            "content": [
                "谢病南山下。",
                "幽卧不知春。",
                "使星入东井。",
                "云是故交亲。",
                "惠风吹宝瑟。",
                "微月忆清真。",
                "凭轩一留醉。",
                "江海寄情人。"
            ]
        },
        {
            "title": "送著作佐郎崔融等从梁王东征",
            "content": [
                "金天方肃杀。",
                "白露始专征。",
                "王师非乐战。",
                "之子慎佳兵。",
                "海气侵南部。",
                "边风扫北平。",
                "莫卖卢龙塞。",
                "归邀麟阁名。"
            ]
        },
        {
            "title": "春日登金华观",
            "content": [
                "白玉仙台古。",
                "丹丘别望遥。",
                "山川乱云日。",
                "楼榭入烟霄。",
                "鹤舞千年树。",
                "虹飞百尺桥。",
                "还疑赤松子。",
                "天路坐相邀。",
                ""
            ]
        },
        {
            "title": "送魏兵曹使隽州得登字",
            "content": [
                "阳山淫雾雨。",
                "之子慎攀登。",
                "羌笮多珍宝。",
                "人言有爱憎。",
                "欲酬明主惠。",
                "当尽使臣能。",
                "勿以王阳道。",
                "迢递畏崚嶒。",
                ""
            ]
        },
        {
            "title": "送梁李二明府",
            "content": [
                "负书犹在汉。",
                "怀策未闻秦。",
                "复此穷秋日。",
                "芳樽别故人。",
                "黄金装屡尽。",
                "白首契逾新。",
                "空羡双凫舄。",
                "俱飞向玉轮。"
            ]
        },
        {
            "title": "遂州南江别乡曲故人",
            "content": [
                "楚江复为客。",
                "征棹方悠悠。",
                "故人悯追送。",
                "置酒此南洲。",
                "平生亦何恨。",
                "夙昔在林丘。",
                "违此乡山别。",
                "长谣去国愁。"
            ]
        },
        {
            "title": "春夜别友人",
            "content": [
                "紫塞白云断，青春明月初。",
                "对此芳樽夜，离忧怅有余。",
                "清冷花露满，滴沥檐宇虚。",
                "怀君欲何赠，愿上大臣书。"
            ]
        },
        {
            "title": "送客",
            "content": [
                "故人洞庭去。",
                "杨柳春风生。",
                "相送河洲晚。",
                "苍茫别思盈。",
                "白苹已堪把。",
                "绿芷复含荣。",
                "江南多桂树。",
                "归客赠生平。"
            ]
        },
        {
            "title": "落第西还别魏四懔",
            "content": [
                "转蓬方不定。",
                "落羽自惊弦。",
                "山水一为别。",
                "欢娱复几年。",
                "离亭暗风雨。",
                "征路入云烟。",
                "还因北山迳。",
                "归守东陂田。",
                ""
            ]
        },
        {
            "title": "落第西还别刘祭酒高明府",
            "content": [
                "别馆分周国。",
                "归骖入汉京。",
                "地连函谷塞。",
                "川接广阳城。",
                "望迥楼台出。",
                "途遥烟雾生。",
                "莫言长落羽。",
                "贫贱一交情。"
            ]
        },
        {
            "title": "题李三书斋    崇嗣",
            "content": [
                "灼灼青春仲。",
                "悠悠白日升。",
                "声容何足恃。",
                "荣吝坐相矜。",
                "愿与金庭会。",
                "将待玉书征。",
                "还丹应有术。",
                "烟驾共君乘。"
            ]
        },
        {
            "title": "居延海树闻莺同作",
            "content": [
                "边池无芳树。",
                "莺声忽听新。",
                "间关如有意。",
                "愁绝若怀人。",
                "明妃失汉宠。",
                "蔡女没胡尘。",
                "坐闻应落泪。",
                "况忆故园春。"
            ]
        },
        {
            "title": "咏主人壁上画鹤寄乔主簿崔著作",
            "content": [
                "古壁仙人画。",
                "丹青尚有文。",
                "独舞纷如雪。",
                "孤飞暖似雪。",
                "自矜彩色重。",
                "宁忆故池群。",
                "江海联翩翼。",
                "长鸣谁复闻。"
            ]
        },
        {
            "title": "东征答朝臣（ 一作达 ）相送",
            "content": [
                "平生白云意，疲苶愧为雄。君王谬殊宠，旌节此从戎。",
                "挼绳当系虏，单马岂邀功。孤剑将何托，长谣塞上风。"
            ]
        },
        {
            "title": "晚次乐乡县",
            "content": [
                "故乡杳无际。",
                "日暮且孤征。",
                "川原迷旧国。",
                "道路入边城。",
                "野戍荒烟断。",
                "深山古木平。",
                "如何此时恨。",
                "嗷嗷夜猿鸣。"
            ]
        },
        {
            "title": "度荆门望楚",
            "content": [
                "遥遥去巫峡。",
                "望望下章台。",
                "巴国山川尽。",
                "荆门烟雾开。",
                "城分苍夜外。",
                "树断白云隈。",
                "今日狂歌客。",
                "谁知入楚来。"
            ]
        },
        {
            "title": "喜马参军相遇醉歌",
            "content": [
                "独幽默以三月兮。",
                "深林潜居。",
                "时岁忽兮。",
                "孤愤遐吟。",
                "谁知我心。",
                "孺子孺子。",
                "其可与理分。"
            ]
        },
        {
            "title": "彩树歌",
            "content": [
                "嘉锦筵珍树兮。",
                "错众彩之氛氲。",
                "状瑶台之微月。",
                "点巫山之朝云。",
                "青春兮不可逢。",
                "况蕙色之增芬。",
                "结芳意而谁赏。",
                "怨绝世之无闻。",
                "红荣碧艳坐看歇。",
                "素华流年不待君。",
                "故吾思昆仑之琪树。",
                "厌桃李之缤纷。"
            ]
        },
        {
            "title": "山水粉图",
            "content": [
                "山图之白云兮。",
                "若巫山之高丘。",
                "纷群翠之鸿溶。",
                "又似蓬瀛海水之周流。",
                "信夫人之好道。",
                "爱云山以幽求。"
            ]
        },
        {
            "title": "登泽州城北楼宴",
            "content": [
                "平生倦游者。",
                "观化久无穷。",
                "复来登此国。",
                "临望与君同。",
                "坐见秦兵垒。",
                "遥闻赵将雄。",
                "武安君何在。",
                "长平事已空。",
                "且歌玄云曲。",
                "御酒舞薰风。",
                "勿使青衿子。",
                "嗟尔白头翁。",
                ""
            ]
        },
        {
            "title": "秋园卧病呈晖上人",
            "content": [
                "幽寂旷日遥。",
                "林园转清密。",
                "疲疴澹无豫。",
                "独坐泛瑶瑟。",
                "怀挟万古情。",
                "忧虞百年疾。",
                "绵绵多滞念。",
                "忽忽每如失。",
                "缅想赤松游。",
                "高寻白云逸。",
                "荣吝始都丧。",
                "幽人遂贞吉。",
                "图书纷满床。",
                "山失蔼盈室。",
                "宿昔心所尚。",
                "平生自兹毕。",
                "愿言谁见知。",
                "梵筵有同术。",
                "八月高秋晚。",
                "凉风正萧瑟。"
            ]
        },
        {
            "title": "登蓟丘楼送贾兵曹入都",
            "content": [
                "东山宿昔意。",
                "北征非我心。",
                "孤负平生愿。",
                "感涕下沾襟。",
                "暮登蓟楼上。",
                "永望燕山岑。",
                "辽海方漫漫。",
                "胡沙飞且深。",
                "峨眉杳如梦。",
                "仙子曷由寻。",
                "击剑起叹息。",
                "白日忽西沈。",
                "闻君洛阳使。",
                "因子寄南音。"
            ]
        },
        {
            "title": "送别出塞",
            "content": [
                "平生闻高义，书剑百夫雄。言登青云去，非此白头翁。",
                "胡兵屯塞下，汉骑属云中。君为白马将，腰佩騂角弓。",
                "单于不敢射，天子伫深功。蜀山余方隐，良会何时同。"
            ]
        },
        {
            "title": "酬晖上人夏日林泉",
            "content": [
                "闻道白云居。",
                "窈窕青莲宇。",
                "岩泉万丈流。",
                "树石千年古。",
                "林卧对轩窗。",
                "山阴满庭户。",
                "方释尘事劳。",
                "从君袭兰杜。",
                ""
            ]
        },
        {
            "title": "酬李参军崇嗣旅馆见赠",
            "content": [
                "昨夜银河畔。",
                "星文犯遥汉。",
                "今朝紫气新。",
                "物色果逢真。",
                "言从天上落。",
                "乃是地仙人。",
                "白璧疑冤楚。",
                "乌裘似入秦。",
                "摧藏多古意。",
                "历览备艰辛。",
                "乐广云虽睹。",
                "夷吾风未春。",
                "凤歌空有问。",
                "龙性讵能驯。",
                "宝剑终应出。",
                "骊珠会见珍。",
                "未及冯公老。",
                "何惊孺子贫。",
                "青云傥可致。",
                "北海忆孙宾。",
                ""
            ]
        },
        {
            "title": "酬晖上人秋夜山亭有赠",
            "content": [
                "皎皎白林秋。",
                "微微翠山静。",
                "禅居感物变。",
                "独坐开轩屏。",
                "风泉夜声杂。",
                "月露宵光冷。",
                "多谢忘机人。",
                "尘忧未能整。"
            ]
        },
        {
            "title": "同宋参军之问梦赵六赠卢陈二子之作",
            "content": [
                "晓霁望嵩丘。",
                "白云半岩足。",
                "氛氲涵翠微。",
                "宛如嬴台曲。",
                "故人昔所尚。",
                "幽琴歌断续。",
                "变化竟无常。",
                "人琴遂两亡。",
                "白云失处所。",
                "梦想暧容光。",
                "畴昔疑缘业。",
                "儒道两相妨。",
                "前期许幽报。",
                "迨此尚茫茫。",
                "晤言既已失。",
                "感叹情何一。",
                "始忆携手期。",
                "云台与峨眉。",
                "达兼济天下。",
                "穷独善其时。",
                "诸君推管乐。",
                "之子慕巢夷。",
                "奈何苍生望。",
                "卒为黄绶欺。",
                "铭鼎功未立。",
                "山林事亦微。",
                "抚孤一流恸。",
                "怀旧日暌违。",
                "卢子尚高节。",
                "终南卧松雪。",
                "宋侯逢圣君。",
                "骖驭游青云。",
                "而我独蹭蹬。",
                "语默道犹屯。",
                "征戍在辽阳。",
                "蹉跎草再黄。",
                "丹丘恨不及。",
                "白露已苍苍。",
                "远闻山阳赋。",
                "感涕下沾裳。",
                ""
            ]
        },
        {
            "title": "夏日晖上人房别李参军崇嗣",
            "content": [
                "四十九变化。",
                "一十三死生。",
                "翕忽玄黄里。",
                "驱驰风雨情。",
                "是非纷妄作。",
                "宠辱坐相惊。",
                "至人独幽鉴。",
                "窈窕随昏明。",
                "咫尺山河道。",
                "轩窗日月庭。",
                "别离焉足问。",
                "悲乐固能并。",
                "我辈何为尔。",
                "栖皇犹未平。",
                "金台可攀陟。",
                "宝界绝将迎。",
                "户牖观天地。",
                "阶基上杳冥。",
                "自超三界乐。",
                "安知万里征。",
                "中国要荒内。",
                "人寰宇宙荣。",
                "弦望如朝夕。",
                "宁嗟蜀道行。"
            ]
        },
        {
            "title": "征东至淇门答宋十一参军之问",
            "content": [
                "南星中大火。",
                "将子涉清淇。",
                "西林改微月。",
                "征旆空自持。",
                "碧潭去已远。",
                "瑶华折遗谁。",
                "若问辽阳戍。",
                "悠悠天际旗。"
            ]
        },
        {
            "title": "答韩使同在边",
            "content": [
                "汉家失中策。",
                "胡马屡南驱。",
                "闻诏安边使。",
                "曾是故人谟。",
                "废书怅怀古。",
                "负剑许良图。",
                "出关岁方晏。",
                "乘障日多虞。",
                "虏入白登道。",
                "烽交紫塞途。",
                "连兵屯北地。",
                "清野备东胡。",
                "边城方晏闭。",
                "斥堠始昭苏。",
                "复闻韩长孺。",
                "辛苦事匈奴。",
                "雨雪颜容改。",
                "纵横才位孤。",
                "空怀老臣策。",
                "未获赵军租。",
                "但蒙魏侯重。",
                "不受谤书诬。",
                "当取金人祭。",
                "还歌凯入都。"
            ]
        },
        {
            "title": "赠赵六贞固",
            "content": [
                "回中峰火入。",
                "塞上追兵起。",
                "此时边朔寒。",
                "登陇思君子。",
                "东顾望汉京。",
                "南山云雾里。",
                "赤螭媚其彩。",
                "婉娈苍梧泉。",
                "昔者琅琊子。",
                "躬耕亦慨然。",
                "美人岂遐旷。",
                "之子乃前贤。",
                "良辰在何许。",
                "白日屡颓迁。",
                "道心固微密。",
                "神用无留连。",
                "舒可弥宇宙。",
                "揽之不盈拳。",
                "蓬莱久芜没。",
                "金石徒精坚。",
                "良宝委短褐。",
                "闲琴独蝉娟。"
            ]
        },
        {
            "title": "度峡口山赠乔补阙知之王二无竞",
            "content": [
                "峡口大漠南，横绝界中国。丛石何纷纠，赤山复翕赩。",
                "远望多众容，逼之无异色。崔崒乍孤断，逶迤屡回直。",
                "信关胡马冲，亦距汉边塞。岂依河山险，将顺休明德。",
                "物壮诚有衰，势雄良易极。逦迤忽而尽，泱漭平不息。",
                "之子黄金躯，如何此荒域。云台盛多士，待君丹墀侧。"
            ]
        },
        {
            "title": "西还至散关答乔补阙知之",
            "content": [
                "葳蕤苍梧凤。",
                "嘹唳白露蝉。",
                "羽翰本非匹。",
                "结交何独全。",
                "昔君事胡马。",
                "余得奉戎旃。",
                "携手向沙塞。",
                "关河缅幽燕。",
                "芳岁几阳止。",
                "白日屡徂迁。",
                "功业云台薄。",
                "平生玉佩捐。",
                "叹此南归日。",
                "犹闻北戍边。",
                "代水不可涉。",
                "巴江亦潺●。",
                "揽衣度函谷。",
                "衔涕望秦川。",
                "蜀门自兹始。",
                "云山方浩然。"
            ]
        },
        {
            "title": "蓟丘览古赠卢居士藏用之四    燕太子",
            "content": [
                "秦王日无道。",
                "太子怨亦深。",
                "一闻田光义。",
                "匕首赠千金。",
                "其事虽不立。",
                "千载为伤心。"
            ]
        },
        {
            "title": "蓟丘览古赠卢居士藏用之六    邹衍",
            "content": [
                "大运沦三代。",
                "天人罕有窥。",
                "邹子何寥廓。",
                "漫说九瀛垂。",
                "兴亡已千载。",
                "今也则无推。"
            ]
        },
        {
            "title": "题居延古城赠乔十二知之",
            "content": [
                "闻君东山意。",
                "宿昔紫芝荣。",
                "沧洲今何在。",
                "华发旅边城。",
                "还汉功既薄。",
                "逐胡策未行。",
                "徒嗟白日暮。",
                "坐对黄云生。",
                "桂枝芳欲晚。",
                "薏苡谤谁明。",
                "无为空自老。",
                "含叹负生平。"
            ]
        },
        {
            "title": "蓟丘览古赠卢居士藏用之三    乐生",
            "content": [
                "王道已沦昧。",
                "战国竞贪兵。",
                "乐生何感激。",
                "仗义下齐城。",
                "雄图竟中夭。",
                "遗叹寄阿衡。"
            ]
        },
        {
            "title": "蓟丘览古赠卢居士藏用之二    燕昭王",
            "content": [
                "南登碣石阪。",
                "遥望黄金台。",
                "丘陵尽乔木。",
                "昭王安在哉。",
                "霸图怅已矣。",
                "驱马复归来。"
            ]
        },
        {
            "title": "蓟丘览古赠卢居士藏用之一    轩辕台",
            "content": [
                "北登蓟丘望，求古轩辕台。",
                "应龙已不见，牧马空黄埃。",
                "尚想广成子，遗迹白云隈。"
            ]
        },
        {
            "title": "与东方左史虬修竹篇",
            "content": [
                "龙种生南岳。",
                "孤翠郁亭亭。",
                "峰岭上崇崒。",
                "烟雨下微冥。",
                "夜闻鼯鼠叫。",
                "昼聒泉壑声。",
                "春风正淡荡。",
                "白露已清泠。",
                "哀响激金奏。",
                "密色滋玉英。",
                "岁寒霜雪苦。",
                "含彩独青青。",
                "岂不厌凝洌。",
                "羞比春木荣。",
                "春木有荣歇。",
                "此节无凋零。",
                "始愿与金石。",
                "终古保坚贞。",
                "不意伶伦子。",
                "吹之学凤鸣。",
                "遂偶云和瑟。",
                "张乐奏天庭。",
                "妙曲方千变。",
                "箫韶亦九成。",
                "信蒙雕斫美。",
                "常愿事仙灵。",
                "驱驰翠虬驾。",
                "伊郁紫鸾笙。",
                "结交嬴台女。",
                "吟弄升天行。",
                "携手登白日。",
                "远游戏赤城。",
                "低昂玄鹤舞。",
                "断续彩云生。",
                "永随众仙逝。",
                "三山游玉京。"
            ]
        },
        {
            "title": "鸳鸯篇",
            "content": [
                "飞飞鸳鸯鸟。",
                "举翼相蔽亏。",
                "俱来绿潭里。",
                "共向白云涯。",
                "音容相眷恋。",
                "羽翮两逶迤。",
                "苹萍戏春渚。",
                "霜霰绕寒池。",
                "浦沙连岸净。",
                "汀树拂潭垂。",
                "年年此游玩。",
                "岁岁来追随。",
                "凤凰起丹穴。",
                "独向梧桐枝。",
                "鸿雁来紫塞。",
                "空忆稻粱肥。",
                "乌啼倦依托。",
                "鹤鸣伤别离。",
                "岂若此双禽。",
                "飞翻不异林。",
                "刷尾青江浦。",
                "交颈紫山岑。",
                "文章负奇色。",
                "和鸣多好音。",
                "闻有鸳鸯绮。",
                "复有鸳鸯衾。",
                "持为美人赠。",
                "勖此故交心。"
            ]
        },
        {
            "title": "观荆玉篇",
            "content": [
                "鸱夷双白玉。",
                "此玉有缁磷。",
                "悬之千金价。",
                "举世莫知真。",
                "丹青非异色。",
                "轻重有殊伦。",
                "勿信玉工言。",
                "徒悲荆国人。"
            ]
        },
        {
            "title": "感遇·之卅八",
            "content": [
                "仲尼探元化。",
                "幽鸿顺阳和。",
                "大运自盈缩。",
                "春秋递来过。",
                "盲飙忽号怒。",
                "万物相纷劘。",
                "溟海皆震荡。",
                "孤凤其如何。"
            ]
        },
        {
            "title": "感遇·之卅七",
            "content": [
                "朝入云中郡。",
                "北望单于台。",
                "胡秦何密迩。",
                "沙朔气雄哉。",
                "藉藉天骄子。",
                "猖狂已复来。",
                "塞垣无名将。",
                "亭堠空崔嵬。",
                "咄嗟吾何叹。",
                "边人涂草莱。"
            ]
        },
        {
            "title": "感遇·之卅六",
            "content": [
                "浩然坐何慕。",
                "吾蜀有峨眉。",
                "念与楚狂子。",
                "悠悠白云期。",
                "时哉悲不会。",
                "涕泣久涟●。",
                "梦登绥山穴。",
                "南采巫山芝。",
                "探元观群化。",
                "遗世从云螭。",
                "婉娈时永矣。",
                "感悟不见之。"
            ]
        },
        {
            "title": "蓟丘览古赠卢居士藏用之五    田光先生",
            "content": [
                "自古皆有死。",
                "徇义良独稀。",
                "奈何燕太子。",
                "尚使田生疑。",
                "伏剑诚已矣。",
                "感我涕沾衣。",
                ""
            ]
        },
        {
            "title": "感遇·之卅三",
            "content": [
                "金鼎合神丹。",
                "世人将见欺。",
                "飞飞骑羊子。",
                "胡乃在峨眉。",
                "变化固幽类。",
                "芳菲能几时。",
                "疲疴苦沦世。",
                "忧痗日侵淄。",
                "眷然顾幽褐。",
                "白云空涕洟。"
            ]
        },
        {
            "title": "感遇·卅二",
            "content": [
                "索居犹几日。",
                "炎夏忽然衰。",
                "阳彩皆阴翳。",
                "亲友尽睽违。",
                "登山望不见。",
                "涕泣久涟洏。",
                "宿梦感颜色。",
                "若与白云期。",
                "马上骄豪子。",
                "驱逐正蚩蚩。",
                "蜀山与楚水。",
                "携手在何时。"
            ]
        },
        {
            "title": "感遇·之卅一",
            "content": [
                "朅来豪游子。",
                "势利祸之门。",
                "如何兰膏叹。",
                "感激自生冤。",
                "众趋明所避。",
                "时弃道犹存。",
                "云渊既已失。",
                "罗网与谁论。",
                "箕山有高节。",
                "湘水有清源。",
                "唯应白鸥鸟。",
                "可为洗心言。",
                ""
            ]
        },
        {
            "title": "感遇·之卅四",
            "content": [
                "朔风吹海树。",
                "萧条边已秋。",
                "亭上谁家子。",
                "哀哀明月楼。",
                "自言幽燕客。",
                "结发事远游。",
                "赤丸杀公吏。",
                "白刃报私仇。",
                "避仇至海上。",
                "被役此边州。",
                "故乡三千里。",
                "辽水复悠悠。",
                "每愤胡兵入。",
                "常为汉国羞。",
                "何知七十战。",
                "白首未封侯。",
                ""
            ]
        },
        {
            "title": "感遇·之三十",
            "content": [
                "可怜瑶台树。",
                "灼灼佳人姿。",
                "碧华映朱实。",
                "攀折青春时。",
                "岂不盛光宠。",
                "荣君白玉墀。",
                "但恨红芳歇。",
                "凋伤感所思。",
                ""
            ]
        },
        {
            "title": "答洛阳主人",
            "content": [
                "平生白云志。",
                "早爱赤松游。",
                "事亲恨未立。",
                "从宦此中州。",
                "主人亦何问。",
                "旅客非悠悠。",
                "方谒明天子。",
                "清宴奉良筹。",
                "再取连城璧。",
                "三陟平津侯。",
                "不然拂衣去。",
                "归从海上鸥。",
                "宁随当代子。",
                "倾侧且沈浮。"
            ]
        },
        {
            "title": "感遇·之廿九",
            "content": [
                "丁亥岁云暮。",
                "西山事甲兵。",
                "赢粮匝邛道。",
                "荷戟争羌城。",
                "严冬阴风劲。",
                "穷岫泄云生。",
                "昏噎无昼夜。",
                "羽檄复相惊。",
                "拳局竞万仞。",
                "崩危走九冥。",
                "籍籍峰壑里。",
                "哀哀冰雪行。",
                "圣人御宇宙。",
                "闻道泰阶平。",
                "肉食谋何失。",
                "藜藿缅纵横。"
            ]
        },
        {
            "title": "感遇·之廿八",
            "content": [
                "昔日章华宴。",
                "荆王乐荒淫。",
                "霓旌翠羽盖。",
                "射兕云梦林。",
                "●来高唐观。",
                "怅望云阳岑。",
                "雄图今何在。",
                "黄雀空哀吟。"
            ]
        },
        {
            "title": "感遇·之廿七",
            "content": [
                "朝发宜都渚。",
                "浩然思故乡。",
                "故乡不可见。",
                "路隔巫山阳。",
                "巫山彩云没。",
                "高丘正微茫。",
                "伫立望已久。",
                "涕落沾衣裳。",
                "岂兹越乡感。",
                "忆昔楚襄王。",
                "朝云无处所。",
                "荆国亦沦亡。"
            ]
        },
        {
            "title": "感遇·之廿六",
            "content": [
                "荒哉穆天子。",
                "好与白云期。",
                "宫女多怨旷。",
                "层城闭蛾眉。",
                "日耽瑶池乐。",
                "岂伤桃李时。",
                "青苔空萎绝。",
                "白发生罗帷。"
            ]
        },
        {
            "title": "蓟丘览古赠卢居士藏用之七    郭隗（末缺）",
            "content": [
                "逢时独为贵，历代非无才。隗君亦何幸，遂起黄金台。",
                ""
            ]
        },
        {
            "title": "感遇·之廿五",
            "content": [
                "玄蝉号白露。",
                "兹岁已蹉跎。",
                "群物从大化。",
                "孤英将奈何。",
                "瑶台有青鸟。",
                "远食玉山禾。",
                "昆仑见玄凤。",
                "岂复虞云罗。"
            ]
        },
        {
            "title": "感遇·之廿四",
            "content": [
                "挈瓶者谁子。",
                "娇服当青春。",
                "三五明月满。",
                "盈盈不自珍。",
                "高堂委金玉。",
                "微缕悬千钧。",
                "如何负公鼎。",
                "被●笑时人。"
            ]
        },
        {
            "title": "感遇·之廿三",
            "content": [
                "翡翠巢南海。",
                "雄雌珠树林。",
                "何知美人意。",
                "骄爱比黄金。",
                "杀身炎州里。",
                "委羽玉堂阴。",
                "旖旎光首饰。",
                "葳蕤烂锦衾。",
                "岂不在遐远。",
                "虞罗忽见寻。",
                "多材信为累。",
                "叹息此珍禽。"
            ]
        },
        {
            "title": "感遇·之廿二",
            "content": [
                "微霜知岁晏。",
                "斧柯始青青。",
                "况乃金天夕。",
                "浩露沾群英。",
                "登山望宇宙。",
                "白日已西暝。",
                "云海方荡□●。",
                "孤鳞安得宁。"
            ]
        },
        {
            "title": "感遇·之廿一",
            "content": [
                "蜻蛉游天地。",
                "与世本无患。",
                "飞飞未能止。",
                "黄雀来相干。",
                "穰侯富秦宠。",
                "金石比交欢。",
                "出入咸阳里。",
                "诸侯莫敢言。",
                "宁知山东客。",
                "激怒秦王肝。",
                "布衣取丞相。",
                "千载为辛酸。",
                ""
            ]
        },
        {
            "title": "感遇·之卅五",
            "content": [
                "本为贵公子。",
                "平生实爱才。",
                "感时思报国。",
                "拔剑起蒿莱。",
                "西驰丁零塞。",
                "北上单于台。",
                "登山见千里。",
                "怀古心悠哉。",
                "谁言未忘祸。",
                "磨灭成尘埃。"
            ]
        },
        {
            "title": "感遇·之二十",
            "content": [
                "玄天幽且默。",
                "群议曷嗤嗤。",
                "圣人教犹在。",
                "世运久陵夷。",
                "一绳将何系。",
                "忧醉不能持。",
                "去去行采芝。",
                "勿为尘所欺。"
            ]
        },
        {
            "title": "感遇·之十八",
            "content": [
                "逶迤势已久。",
                "骨鲠道斯穷。",
                "岂无感激者。",
                "时俗颓此风。",
                "灌园何其鄙。",
                "皎皎于陵中。",
                "世道不相容。",
                "喈喈张长公。"
            ]
        },
        {
            "title": "感遇·之十七",
            "content": [
                "幽居观天运。",
                "悠悠念群生。",
                "终古代兴没。",
                "豪圣莫能争。",
                "三季沦周赧。",
                "七雄灭秦嬴。",
                "复闻赤精子。",
                "提剑入咸京。",
                "炎光既无象。",
                "晋虏复纵横。",
                "尧禹道已昧。",
                "昏虐势方行。",
                "岂无当世雄。",
                "天道与胡兵。",
                "咄咄安可言。",
                "时醉而未醒。",
                "仲尼溺东鲁。",
                "伯阳遁西溟。",
                "大运自古来。",
                "旅人胡叹哉。"
            ]
        },
        {
            "title": "感遇·之十六",
            "content": [
                "圣人去已久。",
                "公道缅良难。",
                "蚩蚩夸毗子。",
                "尧禹以为谩。",
                "骄荣贵工巧。",
                "势利迭相干。",
                "燕王尊乐毅。",
                "分国愿同欢。",
                "鲁连让齐爵。",
                "遗组去邯郸。",
                "伊人信往矣。",
                "感激为谁叹。"
            ]
        },
        {
            "title": "感遇·之十五",
            "content": [
                "贵人难得意。",
                "赏爱在须臾。",
                "莫以心如玉。",
                "探他明月珠。",
                "昔称夭桃子。",
                "今为舂市徒。",
                "鸱●悲东国。",
                "麋鹿泣姑苏。",
                "谁见鸱夷子。",
                "扁舟去五湖。"
            ]
        },
        {
            "title": "感遇·之十四",
            "content": [
                "临歧泣世道。",
                "天命良悠悠。",
                "昔日殷王子。",
                "玉马遂朝周。",
                "宝鼎沦伊谷。",
                "瑶台成古丘。",
                "西山伤遗老。",
                "东陵有故侯。"
            ]
        },
        {
            "title": "感遇·之十三",
            "content": [
                "林居病时久。",
                "水木澹孤清。",
                "闲卧观物化。",
                "悠悠念无生。",
                "青春始萌达。",
                "朱火已满盈。",
                "徂落方自此。",
                "感叹何时平。"
            ]
        },
        {
            "title": "感遇·之十二",
            "content": [
                "呦呦南山鹿。",
                "罹罟以媒和。",
                "招摇青桂树。",
                "幽蠹亦成科。",
                "世情甘近习。",
                "荣耀纷如何。",
                "怨憎未相复。",
                "亲爱生祸罗。",
                "瑶台倾巧笑。",
                "玉杯殒双蛾。",
                "谁见枯城蘖。",
                "青青成斧柯。",
                ""
            ]
        },
        {
            "title": "感遇·之十九",
            "content": [
                "圣人不利己。",
                "忧济在元元。",
                "黄屋非尧意。",
                "瑶台安可论。",
                "吾闻西方化。",
                "清净道弥敦。",
                "奈何穷金玉。",
                "雕刻以为尊。",
                "云构山林尽。",
                "瑶图珠翠烦。",
                "鬼工尚未可。",
                "人力安能存。",
                "夸愚适增累。",
                "矜智道逾昏。"
            ]
        },
        {
            "title": "感遇·之七",
            "content": [
                "白日每不归。",
                "青阳时暮矣。",
                "茫茫吾何思。",
                "林卧观无始。",
                "众芳委时晦。",
                "鶗鴂鸣悲耳。",
                "鸿荒古已颓。",
                "谁识巢居子。"
            ]
        },
        {
            "title": "感遇·之十",
            "content": [
                "深居观元化。",
                "悱然争朵颐。",
                "谗说相啖食。",
                "利害纷●●。",
                "便便夸毗子。",
                "荣耀更相持。",
                "务光让天下。",
                "商贾竞刀锥。",
                "已矣行采芝。",
                "万世同一时。"
            ]
        },
        {
            "title": "感遇·之六",
            "content": [
                "吾观龙变化。",
                "乃知至阳精。",
                "石林何冥密。",
                "幽洞无留行。",
                "古之得仙道。",
                "信与元化并。",
                "玄感非象识。",
                "谁能测沈冥。",
                "世人拘目见。",
                "酣酒笑丹经。",
                "昆仑有瑶树。",
                "安得采其英。"
            ]
        },
        {
            "title": "感遇·之五",
            "content": [
                "市人矜巧智。",
                "于道若童蒙。",
                "倾夺相夸侈。",
                "不知身所终。",
                "曷见玄真子。",
                "观世玉壶中。",
                "●然遗天地。",
                "乘化入无穷。"
            ]
        },
        {
            "title": "感遇·之四",
            "content": [
                "乐羊为魏将。",
                "食子殉军功。",
                "骨肉且相薄。",
                "他人安得忠。",
                "吾闻中山相。",
                "乃属放麍翁。",
                "孤兽犹不忍。",
                "况以奉君终。"
            ]
        },
        {
            "title": "感遇·之九",
            "content": [
                "圣人秘元命。",
                "惧世乱其真。",
                "如何嵩公辈。",
                "诙谲误时人。",
                "先天诚为美。",
                "阶乱祸谁因。",
                "长城备胡寇。",
                "嬴祸发其亲。",
                "赤精既迷汉。",
                "子年何救秦。",
                "去去桃李花。",
                "多言死如麻。"
            ]
        },
        {
            "title": "感遇·之十一",
            "content": [
                "吾爱鬼谷子。",
                "青溪无垢氛。",
                "囊括经世道。",
                "遗身在白云。",
                "七雄方龙斗。",
                "天下久无君。",
                "浮荣不足贵。",
                "遵养晦时文。",
                "舒可弥宇宙。",
                "卷之不盈分。",
                "岂徒山木寿。",
                "空与麋鹿群。"
            ]
        },
        {
            "title": "感遇·之三",
            "content": [
                "苍苍丁零塞。",
                "今古缅荒途。",
                "亭堠何摧兀。",
                "暴骨无全躯。",
                "黄沙幕南起。",
                "白日隐西隅。",
                "汉甲三十万。",
                "曾以事凶奴。",
                "但见沙场死。",
                "谁怜塞上孤。",
                ""
            ]
        },
        {
            "title": "感遇·之一",
            "content": [
                "微月生西海。",
                "幽阳始代升。",
                "圆光正东满。",
                "阴魄已朝凝。",
                "太极生天地。",
                "三元更废兴。",
                "至精谅斯在。",
                "三五谁能征。"
            ]
        },
        {
            "title": "庆云章",
            "content": [
                "昆仑元气。",
                "实生庆云。",
                "大人作矣。",
                "五色氤氲。",
                "昔在帝妫。",
                "南风既薰。",
                "丛芳烂熳。",
                "郁郁纷纷。",
                "旷矣千祀。",
                "庆云来止。",
                "玉叶金柯。",
                "祚我天子。",
                "非我天子。",
                "庆云谁昌。",
                "非我圣母。",
                "庆云谁光。",
                "庆云光矣。",
                "周道昌矣。",
                "九万八千。",
                "天授皇年。",
                ""
            ]
        },
        {
            "title": "燕昭王",
            "content": [
                "南登碣石馆，遥望黄金台。",
                "丘陵尽乔木，昭王安在哉？",
                "霸图今已矣，驱马复归来。",
                "　",
                ""
            ]
        },
        {
            "title": "感遇三十八首",
            "content": [
                "兰若生春夏，芊蔚何青青！",
                "幽独空林色，朱蕤冒紫茎。",
                "迟迟白日晚，袅袅秋风生。",
                "岁华尽摇落，芳意竟何成？",
                ""
            ]
        },
        {
            "title": "春夜别友人",
            "content": [
                "银烛吐清烟，金尊对绮筵。",
                "离堂思琴瑟，别路绕山川。",
                "明月悬高树，长河没晓天。",
                "悠悠洛阳去，此会在何年。"
            ]
        },
        {
            "title": "送魏大将军",
            "content": [
                "匈奴犹未灭，魏绛复从戎。怅别三河边，言追六郡雄。",
                "雁山横化北，狐塞接云中。勿使燕然上，惟留汉将功。"
            ]
        },
        {
            "title": "送东莱学士无竞",
            "content": [
                "宝剑千金买，生平未许人。",
                "怀君万里别，持赠送交亲。",
                "孤松宜晚岁，众木爱芳春。",
                "已矣将何道，无令白发新。"
            ]
        },
        {
            "title": "登幽州台歌",
            "content": [
                "前不见古人，后不见来者。",
                "念天地之悠悠，独怆然而涕下。",
                ""
            ]
        },
        {
            "title": "赠乔侍郎",
            "content": [
                "汉廷荣巧宦，云阁薄边巧。",
                "可怜骢马使，白首为谁雄?"
            ]
        },
        {
            "title": "感遇·之八",
            "content": [
                "吾观昆仑化。",
                "日月沦洞冥。",
                "精魄相交会。",
                "天壤以罗生。",
                "仲尼推太极。",
                "老聃贵窈冥。",
                "西方金仙子。",
                "崇义乃无明。",
                "空色皆寂灭。",
                "缘业定何成。",
                "名教信纷藉。",
                "死生俱未停。"
            ]
        }
    ]
}